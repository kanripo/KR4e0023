# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:53.668573
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB04n0403-030淸江貝先生集-卷第三十.
<pb:KR4e0023_SBCK_030-1a>¶
清江貝先生文集卷之三十¶
　中都集¶
　　故孫正甫先生墓誌銘¶
四明孫正甫先生以累世家學之懿起於百有餘年之後雖不¶
及顯融而望重一時年八十有五卒既葬其子弘以郷貢進士¶
臨淮縣儒學教諭鄭真状来謁銘刻諸石按狀先生諱元䝉字¶
正甫姓孫氏系出河朔有名全照者立功澶州仲子當&KR0024;牙校¶
以讓其秊而南遊呉越間遂家于鄞詳見元翰林待制柳貫所¶
志臨海君墓碣曽祖願質宋朝散大夫國子司業工部侍郎祖¶
諱璹通直郎知臨海縣父諱嗣明&KR0005;仕郎曽祖妣黄氏祖妣荘¶
氏妣周氏嗣明三子長元厚次元佐先生其季也外宻内明異¶
於常兒年十八父母相&KR0071;没相其二兄自卒至葬無違禮服闋¶
益肆志讀書不間風雨寒暑有司選故家俊秀補學官弟子員¶
<pb:KR4e0023_SBCK_030-1b>¶
遂請往時郷先生魯公月卿杜公孟傳居上庠以先世甞同官¶
于朝有通家之好喜曰文獻之傳固自有大乎因受詩魯公出¶
入諸家之&KR0003;訛者正之疑者辯之一時同門皆出其下既歸陵¶
陽牟公景陽官四明爲遣二子從之而紹興葉公敬常倅餘姚¶
走書百里延之舘下同知劉公文大宇文公子貞方行郷飲酒¶
禮先生爲定揖讓進退之儀觀者以爲合於古後歸杜洲書院¶
申明朱子月試季攷法朔望讀吕氏郷約書善紀過以示勸懲¶
逺近褁粮而至者數百人至正八年有冦自徽逼杭江浙行省¶
參知政事董公孟起緫兵守三&KR0028;辟爲餘杭儒學教諭先是孟¶
起僉浙東宣慰司都元帥府事下交布衣之士謂先生有古人¶
風而其子亦師而受業焉故先生以孟起爲知巳檄至亟就道¶
孟起去郡侯孛顔平章左逹失里&KR0071;至數訪以世務畫一以對¶
切中利病二公韙之而不及用然皆知有經世大畧信非章句¶
<pb:KR4e0023_SBCK_030-2a>¶
儒矣閱二考調松江清忠書院山長則年巳七十遂老不赴越¶
■十餘年病風痺猶日夙興盥&KR0808;有造者必束帶見之前死之¶
一日始就枕翼日四鼔卒神色不變生於有元至元二十八年¶
辛夘十二月六日卒於¶
大明洪武八年乙夘五月二十五日娶荘氏與先生恊徳勤於¶
治家先卒年七十有五子男三人弘章&KR0019;章為河南府永城縣¶
稅課局副使女一人適金華義烏縣儒學教諭同郡鄭駒孫男¶
六人復生端生震生謙生道生陽生孫女四人長適同里楊啓¶
明餘㓜在室弘等以明年閏九月初三日塟於鄞之豊樂郷黄¶
山之原以荘氏合兆盖先生所自辨定云先生性坦夷不尚異¶
同而介然有守初為四明儒學訓導&KR0137;一言少忤遽引去太守¶
丁某謝而留之不能得牟公景陽俾攝鄞學事而食其&KR0338;禄亦¶
辭不受其見於氣莭如此先生之産悉讓二兄其質而用資復¶
<pb:KR4e0023_SBCK_030-2b>¶
之者亦不預也僦屋城中居講學自給二兄年幾八十數致於¶
家奉之如父焉疾病必親甞藥既愈乃喜沒復治其葬又篤於¶
倫理如此與人交乆而益敬有善稱之極口有不善輙掩之而¶
不言&KR0010;時謹於祭祀而不惑&KR0294;神㓜子&KR0019;遇疾或勸其禱者曰¶
夭夀命也烏可黷祀徼福哉&KR0019;竟差咸服其明平生於書無不¶
讀為文婉而有法甞舉有司不售遂不復踐&KR0163;屋盡出所業以¶
授學者戒之曰學在我爵禄系之天栁公道傳黄公晋卿危公¶
太朴尤推重之浙東僉憲史公季衡亦以其才可登舘閣欲薦¶
弗果早號映雪子有映雪藁若干卷蔵于家初¶
&KR0038;家以六科取士有司以先生仲子章應¶
詔謂之曰吾頼女等以終餘日今與女訣矣獨念女未知從政¶
也&KR0137;以吾老丐歸幸矣脫不女聴其以清白自持因嗚咽泣下¶
由是得疾臨沒呼弘等戒曰吾自河朔府君以来傳十二世歴¶
<pb:KR4e0023_SBCK_030-3a>¶
四百年幸不墜遺緒今死矣尔尚勉之哉嗚呼宋之南度衣冠¶
大族萃於東南及乎革命而凋落殆盡求其益逺益振如先生¶
幾何人耶是冝銘銘曰¶
稼也不必其有秋學也匪禄之是謀出處以時奚悔奚尤高厲¶
千仞砥撑衆流黄山之原有封一丘石泐泉涸清風莫儔¶
　　故處州路儒學教授鄭以道先生妻&KR0253;氏碣銘¶
故處州路儒學教授鄭先生覺民字以道妻&KR0253;氏卒既葬於令¶
當用碣而未能表其徳於不朽其子駒以状授弟真走見余泣¶
曰惟先生哀而銘之按状&KR0253;氏世居淮之光州光山有諱光者徙居¶
毗&KR0092;以董昌亂徙于鄞因家焉曽祖嶸祖遜父善孫自號處士¶
母趙氏宋宗室秦王伯升之後夫人盖處士之季女特鍾愛而¶
以道蒋出也弱冠好學績文處士遂以歸之属姑目眚不能視¶
日侍左右不少&KR0520;而以道每旦往省必以舌䑛之遂明姑没舅¶
<pb:KR4e0023_SBCK_030-3b>¶
慶元學録芳叔病累年不起奉之益謹學録公因曰新婦孝敬¶
如此異曰當使有子若孫以祚吾門學録公既&KR0255;以道服闋講¶
學于旁邑乆之去游金&KR0092;而逹官貴人咸異而薦之起為文學¶
&KR0122;清苦之莭晩而益厲夫人勞不辭於體愠不見於色可謂能¶
安其分者在婦人尤難也&KR0010;時佐祭祀必以禮遇宗族郷黨必¶
以恩夫之女弟適趙氏者乆病風問&KR0049;無缺其死也出首飾為¶
治棺衾及一子&KR0071;亡歛之如其母焉且為嫁女一人後以道疾¶
革夫人以憂成疾殆者數四既愈葬&KR0021;之事悉親&KR0681;之甞欲結¶
廬墓側以居而不克就俄一日天大風日晦無色晨起盥櫛如¶
常時至午不疾而卒年六十有九生於有元大徳五年辛丑六¶
月二十六日卒於¶
大明洪武三年十月十九日明年十月附葬鄞之西嶴山與夫¶
合兆子男三人長駒金華府義烏縣儒學教諭次真洪武五年¶
<pb:KR4e0023_SBCK_030-4a>¶
秋應有司舉以春秋經冠東南九府之士今為鳯陽府臨淮縣¶
儒學教諭次鳯平凉㑹寕州荘浪縣簿女二人長適同里劉濬¶
次適天台葉亮孫男五翁升同升東升&KR0098;升復升孫女三長適¶
王公權餘俱㓜嗚呼&KR0253;氏為四明大族在宋時則有浚明贈金¶
&KR0181;光禄大夫浚明次子璿與弟珫&KR0071;登紹聖崇寧進士第其師¶
陳忠肅公瓘為扁其堂曰聮桂璿贈中大夫珫贈宣奉大夫實¶
夫人之六世祖也珫生台州通判贈中奉大夫梗梗生南昌通¶
判贈太中大夫如愚則其高祖也如愚生峴中慶元丙辰第歴¶
侍御史諌議大夫刑部尚書以寳章閣學士奉王&KR0173;觀致仕官¶
正奉大夫於夫人為曽伯祖其世次有可考者如此故生令女¶
以嬪名門婦道毋儀為郷里法而又通詩書大義當以道啓殯¶
而&KR0040;泣曰古者雨不克葬為無俻也故在庿未發時得為雨止¶
今若之何遂行觀者以為知禮云銘曰¶
<pb:KR4e0023_SBCK_030-4b>¶
婉婉淑姿毓于名門如玉不瑑中含粹温為婦可儀為毋可師¶
實生三鳯亦顯於時西嶴之山玄堂孔安有碣崔嵬世久不刋¶
　　故福建儒學副提舉王公墓志銘¶
宋之南文獻故家多萃於四明而世其學者有王公叔載焉葢¶
自厚齋尚書倡學者以考亭朱子之&KR0003;一時&KR0025;之而變故今粹¶
然皆出於正無陸氏偏駁之弊而叔載又能守之不失甞讀臨¶
濠教諭鄭真所著遂初老人傳其言行鑿鑿可考遂初者叔載¶
所自號也然不&KR0023;一試以終逺近悼之既葬之明年其子陞謀¶
立石墓道而以文詞顯于今而信于後者莫若國子助教貝瓊¶
乃授状并書於使者來¶
中都為請曰惟是不肖&KR0012;方斬焉在衰&KR0052;中不得匍匐走謁舘¶
下惟先生哀而銘之庶先人死且不朽而尚書公亦有光焉余¶
辭不&KR0023;遂次第而為銘按状公諱厚字叔載姓王氏其先琅瑘¶
<pb:KR4e0023_SBCK_030-5a>¶
人至宋徙居開封高祖安道保信軍承宣使靖康之變扈&KR0025;南¶
度始家于鄞曽祖撝吏部郎中崇政殿&KR0003;書祖應麟中寳祐慱¶
學宏詞科歴事三朝官至翰林學士禮部尚書號厚齋父昌世¶
承務郎人皆稱承奉公黄文憲公為志其墓曽祖妣某氏祖妣¶
舒氏戴氏皆贈碩人母楊氏公㓜而知學八&KR0010;能賦詩讀書日¶
記數百言十&KR0010;巳竟論孟詩書禮記并閱尚書深寕集習經義¶
詞賦操茟立就郷先生王僉判叔龢趙太杜孟何戴教授表元¶
聞而異之因就見焉元延祐初科制行改治詩經&KR0004;李&KR0038;&KR0054;元¶
白授詩於舒文靖公璘王與舒李世親盡得其原委乆益充積¶
&KR0054;洽凢性命治道禮樂法制及臺閣典故世胄譜諜郷里多咨¶
問之袁文凊公桷自翰林歸里第&KR0186;問所學對曰近於濓洛&KR0028;¶
輔建安西蜀諸書稍已通習惟讀書記衍義正宗意有所得以¶
其明㓗縝宻有成法易知而可守也因言世之學者稍渉朱子¶
<pb:KR4e0023_SBCK_030-5b>¶
數書&KR0186;詆淳熈諸老與朱子同時其言論雖不盡合而博聞實¶
踐為所推許今人耳目所不及乃藉口理學以文寡陋高談闊¶
視漸成虚誕之風先生宜懲其弊以新士習文清著四明志命¶
公分撰二考且言子家世太史亦甞究心否曰經與史同出異¶
名自有編年司馬氏為記傳陏志始稱正史非古也作史必曰¶
三長年代恊体綂之㑹人物萃品題之歸叙事貴詳不為繁修¶
詞有要不為簡彼諛聞寡見雜出衆手舛訛遺漏欲以傳信乆¶
逺豈不難乎因歴舉累代高下得失甚俻文清大喜復閟其文¶
作而嘆曰先師之道兹不隊矣嘗為郡庠訓導演&KR0003;名理辨析¶
疑難諸生恱服往時&KR0054;士朔望講義就章立題卒一篇而止公¶
病其拘&KR0145;四書五經關世教者為之直&KR0003;抑&KR0045;反復聞者竦然¶
嘗三試不偶即棄去舉子業用詞學十二體為古文本之三代¶
兩漢&KR0054;以唐宋諸家属詞有法絶去雕巧然時之知者盖寡矣¶
<pb:KR4e0023_SBCK_030-6a>¶
浙東㢘訪司副使曽某署郡直學公辭都司牟應龍謂之曰先¶
儒謂錢榖亦為巳之學也廼就職塗田砂岸先侵於豪民者悉¶
陳而復之盈考宣慰司板授象山教諭考覈田租侵漁者不復¶
逞調浦江教諭踰月即去官歸奉毋時朝廷遣大臣李國鳳經¶
略江南以便宜用遺逸有司以公名上即署衢州路教授而中¶
書復用外臣薦除邵武路教授福建分省又陞為儒學副提舉¶
皆不赴既老甞語人曰天地生人之初吾不得而知也可知者¶
理而巳理之在人初非不善克遂其初斯足矣乃號遂初老人¶
云尚書富於著述玉海最為詳洽未脫藁而失後復得之中多¶
闕誤公考究編次請于閫帥鋟梓并他書十二種以&KR0019;&KR0061;文清¶
公所撰四明志或有讒于僉事苫思丁&KR0005;毀其板公白太守王¶
元恭曰&KR0061;公中朝名臣書法高古不可毀也元恭持書以進僉¶
事驚悔命與舊志並行公為成續志若干卷郷飲酒禮久廢太¶
<pb:KR4e0023_SBCK_030-6b>¶
守用程先生端禮言属公與鄭先生覺民考訂一遵儀禮用賔¶
興&KR0010;行之以經費不足而田爲吉祥寺僧所據白諸有司僧以¶
田歸我&KR0010;入遂充其禮浸盛觀者謂紹興以来昉見於此而先¶
王之教猶存也公天性質直人有過則靣折至發赤品别人之¶
賢否不以&KR0020;位高下爲輕重不以待遇厚薄爲是非送死厚於¶
奉生恤小䔍於事大報徳甚於念惡勇退急於趨進晚年益以¶
詩酒自娱客至論宋季事亹亹不倦且及至正史官詮次弗當¶
欲爲&KR0117;正尤極論奉化陳桱續通鑑前後之失有遂初藁三十¶
卷蔵于家戒其子陞隲曰承家不在名位而在不失身敬身不¶
在外貌表襮而在毋自欺讀書當貫古今處世必審進退其有¶
同流合汙以爲通矯時干譽以爲高患得患失以終其身者此¶
吾所深惡非所望於汝也¶
大明洪武九年丙辰三月十日卒享年七十有七妻史氏系出¶
<pb:KR4e0023_SBCK_030-7a>¶
相家與公合徳先公卒子二人長陞次隲隲為弟寕孫後寕孫¶
通春秋詩二經蚤卒無子遺命與同葬女一適戎某孫男一初¶
孫以是年四月十四日葬于鄞縣先塋之右與史氏合兆嗚呼¶
四明之學惟尚書之廣博精深論者謂兼東莱西山二家之長¶
非袁&KR0045;所能及而公克&KR0071;其傳雖不見之所施足以垂後無疑¶
也故特掇其大㮣而事之具于傳者可略銘曰¶
王氏之先世居瑯琊再徙于鄞繇儒起家逮尚書公耀其光彩¶
所蓄之富浩乎淵海昭昭大中或為異同倡而正之畔者斯從¶
偉哉叔載克紹于後遺編佚藁既習而守人亦有言惟祖惟孫¶
不襲以爵道寔惟尊紛紛黄小得失寕辨本棄末務内忘外鍵¶
三年象山逺近是咨大夫有友學者有師時既不偶冝退奚久¶
日遊以嬉託意詩酒嘅彼里豪貪縱鴟張&KR0313;必易覆烟消雨茫¶
惟吾遂初初豈不善年踰七袠雖晦益顯欎欎堂封在彼髙原¶
<pb:KR4e0023_SBCK_030-7b>¶
式衍餘慶以利後昆¶
　　故韓處士碣銘¶
處士諱性字可善姓韓氏世居明之定海後徙干鄞遂為鄞人¶
父某一號妙心居士母陸氏祖某祖妣某氏曽祖某曽祖妣某¶
氏處士天性重厚遇物以誠不事表襮所入雖薄而周窮恤匱¶
婚無以為資䘮無以為禮必謁其門郷人有公私逋不能償為¶
代輸之卒竟不責其歸&KR0010;大疫比閭中戒相過輙率醫往視或¶
與致于家既愈而遣之未甞有矜色於是皆稱曰長者長者又¶
規置田若干畒為義荘以收族人建義塾以教子弟㑹兵興弗¶
果成所交多鴻生碩士少雖不學而喜聞論史&KR0101;至行事得失¶
即領其要初妙心居士娶陸氏生兄某又娶樓氏生處士而兄¶
以塗人遇之稍長即異居家素饒於貲十裁有其一二人病不¶
均曰吾豈憂吾貧邪顧所以處之何如耳既而克自&KR0035;立遂與¶
<pb:KR4e0023_SBCK_030-8a>¶
軒輊上下而好義勝之居家時甞於隱處&KR0023;盗遺羙珠升悉還¶
其兄&KR0112;絫無私嗚呼利者人之所必爭也故在人者且&KR0005;攫而¶
攘之雖湯火在前亦不能止乃推吾所當得以與人真知其所¶
輕重哉處士在外凢若干年而事親敬長之禮朝夕無缺浙西¶
㢘訪司僉事浦江鄭公浚嘗抵其家喜其爲人因遺以麐溪集¶
遂&KR0145;爲子孫法盖鄭氏兄弟争死十世不分處士感而慕之使¶
其兄能推其心則一門孝友見於風俗既壊之餘卓然爲東南¶
望不知反此而求諸彼悲夫有别墅在城東羅植衆卉數游其¶
中浹旬忘返一日道逢金華故老相携度東津至所居譚噱通¶
昔&KR0058;明呼從者治具從者請沃盥弗應視之則巳逝矣生於元¶
延祐六年十一月十八日卒於¶
大明洪武八年六月十日享年五十有七善菴其號云娶陳氏¶
生子三人長英次章次圭女二人一適楊恒一適應彌通孫男¶
<pb:KR4e0023_SBCK_030-8b>¶
一人本孫女四人英&KR0005;以十年某月某日葬于鄞之某原祖塋¶
之側里人&KR0253;朴為次第其行實来請銘勒諸石銘曰¶
孰不積校&KR0112;絫利之&KR0313;滋禍媒嗟處士無留貲急人患猶渇飢¶
全吾天誠無欺力&KR0035;徳百世儀鄞之阡石巍巍俾来者觀銘詩¶
　　故徐居士碣銘¶
上海徐居士卒若干年其子垕走二千里見余太學泣且拜曰¶
先人葬於某年某月某日而墓碣之辭猶缺是没先人之善無¶
以白之於不朽其罪重矣惟先生直筆信於天下敢以銘請乃¶
受其状讀之則前進士華亭黄瑱所述又足信者遂為之次第¶
其行事而銘之按居士諱誠字信之姓徐氏世居松江之上海¶
曽大父某大父某父金玉局大使妣禇氏居士以莭儉起家銖¶
積絲絫至有田二萬畒他貨無筭遂雄一郷性至孝局使府君¶
甞遇疾醫禱無應乃刲股胹藥以進府君㝷愈嚴於治家具有¶
<pb:KR4e0023_SBCK_030-9a>¶
儀法既富益自貶所奉如初未嘗過豊惟樂賑施周三族之貧¶
者㑹郷里之不能婚嫁者字其㓜而&KR0012;者病予之藥死給之槥¶
汲汲如不及庚午辛未&KR0010;大侵為饘粥以食飢者活萬餘人由¶
是以積善聞州府皆稱居士而不字焉年四十有六即屏妻妾¶
㫁葷肉以内外事属二子日轉法華經積至萬卷復鋟梓印施¶
四方築菴居學佛之徒松江俗多事佛而居士尤信之深常持¶
五戒不衰益以慈愛為主時出見漁獵所&KR0023;&KR0186;售而縱之大溪¶
長林間所居之地多重洲復浦為梁水以通往来人不為病嗚¶
呼三吴之大姓非一莫不剥下而自封黨權而&KR0035;威尠知推一¶
毫為利人事居士能仁其族以及人而羽毛鱗介且不忍其死¶
視彼之&KR0064;豈直相萬㢤年既耄幅巾杖&KR0058;逍遥果林花圃子孫¶
&KR0010;時奉觴為夀必戒以務本好學云及卒稚耋無親踈㚏走號¶
慟曰善人亡巳生於元　年戊寅閏十二月二日卒於至¶
<pb:KR4e0023_SBCK_030-9b>¶
正二十二年壬寅三月十九日享年八十有六其葬在上海之¶
長人郷莆逹涇之原娶王氏姜氏皆先卒子男堅王出也垕姜¶
出也女一壻王顯孫男三人明蚤卒麟震孫女三人淑冝妙德¶
妙貞曽孫男三弘正炳文曽孫女二人壽奴妙正銘曰¶
川積而&KR0313;山積而雄必有其漸迄於成功居士之生服勞無倦¶
始大其家&KR0010;儲億萬億萬則有以及飢寒苟私一身我徳蜀延¶
堅持五戒法華日轉匪福之徼求善斯善或暴而爭或&KR0075;而傾¶
不&KR0064;不&KR0075;慈儉是程莆涇之原永安體魄有刻不磨過者冝式¶
　戴克敬妻呉氏墓碣¶
安人諱恕姓呉氏世居四明之奉化祖某父清之母朱氏年十¶
九歸于同里戴克敬氏剡源先生之孫夀卿處士之子也體素¶
羸弱多病而善事舅姑不怠舅姑既&KR0255;自殯至葬事必親之嵗¶
時&KR0021;祀尤盡其敬後病為少衰以為&KR0023;神之庇克敬為貧而仕¶
<pb:KR4e0023_SBCK_030-10a>¶
歴㢘訪司海道府旦出夜歸必以其事語之善則勸之行而止¶
其不可行者為助亦多性好節儉禄之所入為益置田宅宗族¶
郷黨恒給其困乏不計有無或貸粟不能償者未甞為言訓諸¶
子尤嚴無姑息意婦道母道殆無愧焉洪武五年六月十三日¶
以疾卒享年五十有五子五人長濟次濬次漠次&KR0270;次海濟娶¶
呉氏濬娶陳氏漢娶毛氏女二人長浣適鄞縣儒學教諭毛裒¶
次詠適沈亶亦儒家子孫男四人宗權宗柱宗樞宗桯初克敬¶
卜葬龍潭山以祔祖塋又卜他穴皆不叶一夕夣僧指葬地曰¶
此張山主張氏方立劵歸徐某既覺頗恠其異後果遇二人因¶
購而得之山拱水趍精地理者極稱生氣之所鍾聚豈造物待¶
其人乎七年九月丙午穿竁&KR0005;葬是夕宿山上復夣一老人大¶
呼曰涸澡宜淺即&KR0025;之及閱書與所言合乃名其山曰符夣山¶
云銘曰¶
<pb:KR4e0023_SBCK_030-10b>¶
名都姝麗不善績木偶巧以珠玉飾四明呉氏崇儉徳為婦為¶
母行靡忒義周困乏無踈戚男誦女絲各有職年胡不遐踰五¶
袠夣符之山兆既食神人所告此為宅我作銘詩刻堅石子孫¶
其昌永千億¶
　　故貞孝處士周公墓誌銘¶
公諱天祐字思順姓周氏其先汴人五世祖燧宋機察官靖康¶
末扈&KR0025;高宗南度占藉于杭曽祖淳一曽祖妣某氏祖道誠祖¶
妣某氏父公羙妣姚氏初公羙年既高無子禱于山川之神一¶
夕夣神人賜以白石而姚氏娠公閱十四月生公㓜穎悟異常¶
兒稍長好學讀書日記數千言後受易於呉興宇文子貞以三¶
舉有司輙斥其不如巳者往往皆先登因嘆曰科舉之得失豈¶
足以榮辱吾邪學至而得之者冝也非幸也其失之者命也學¶
不至而失之者亦冝也非不幸也其得之者命也即棄所業文¶
<pb:KR4e0023_SBCK_030-11a>¶
不復為居家以孝聞父毋有疾晝夜侍左右不去宻禱諸祠乞¶
以身代死親没哀毀踰禮其産頗饒又推恩宗族殯無歸者五¶
䘮嫁甥女之&KR0012;貧者&KR0101;察御史李完者薦于朝授嘉興路崇徳¶
州悴不赴築室漁溪之上耕釣自適搢紳士多造其門&KR0010;時㑹¶
稚耊置酒酣宴放而不越於禮或里中有爭者輙喻而觧之人¶
為無訟洪武四年七月十七日以疾終生於元癸亥&KR0010;七月十¶
八日以是月三十日葬茅家山祖塋之側享年四十有九娶朱¶
氏子二人長惟敬次惟謙女三人長適孫景義次適李景忠其¶
一未行孫男一孟珎孫女二人嗚呼以公之學行過人而與時¶
忤如雲雷之蓄不&KR0023;一施又竟奪其年而止於是何天之報施¶
恒嗇於善人也與之㳺者私為之謚曰貞孝處士以著其實云¶
銘曰¶
嗚呼處士其才孔有而時之不偶也其積既厚而年復不乆也¶
<pb:KR4e0023_SBCK_030-11b>¶
榖隕于畒而殖此稂莠也天黙黙以黝吾&KR0005;安咎也刻石墓道¶
庶存而不朽也¶
　　黄南岫先生墓誌銘¶
在昔元之季世&KR0038;家日就&KR0092;夷紀綱不振方遣大臣宣撫各道¶
時括蒼奇士黄南岫先生以䇿謁見其目有十曰嚴選舉革貪¶
汙除吏弊抑兼幷省冗官汰僧道覈田賦興武舉作士氣結人¶
心磊落數千言眀白剴切可以救亂於未形興治於&KR0005;来而大¶
臣暗不能用及豪傑並起海内分裂中書省參知政事普顔帖¶
木尔希古内臺治書侍御史李國鳯景儀奉詔經略江&KR0047;得先¶
生十䇿觀之歎曰世未甞無經濟才上之人顧棄而弗求耳欲¶
薦而起之則巳病矣初先生與懐玉鄭原善同里葉峴林定老¶
相爲師友三先生皆擢進士第而先生性剛直不可犯疾惡如¶
讎見善輙称之不巳故與時落落不合獨&KR0046;居教授老老僉浙¶
<pb:KR4e0023_SBCK_030-12a>¶
東㢘訪司事時舉為麗水儒學教諭不就中州李彥方持部使¶
者節至郡因見先生儀觀甚偉羙髯過&KR0176;議論慷慨自謂行天¶
下未見有如此軰人竟不仕家卒識者恨之生於某年某月某¶
日卒於壬寅四月二十八日享年八十以丁未&KR0010;某月某日葬¶
於宅東之葉衕閱十二年其孫今¶
秦府紀善夣池来¶
中都求國子助教貝瓊為銘勒諸墓石按状先生諱許字與可¶
先由閩徙處州之麗水九世祖某宋承直郎大理評事評事生¶
輝迪功郎南康司理司理生師恩師恩生某某生某大父諱國¶
華以好義稱父諱昶先生生而穎悟於書無所不讀尤&KR0201;於易¶
所著有四書聚要讀易大意詩書&KR0011;編要語天文地志官制皆¶
有&KR0011;要及古今人詩文四六駢儷&KR0011;選先居先府君墓側石壁¶
山下有石壁晚藁若干卷為文一本於理不事華靡前沒之時¶
<pb:KR4e0023_SBCK_030-12b>¶
擬陶靖節作挽詩二觧娶魏氏屠氏皆先卒子二人長文彬次¶
文奎孫男四人夣池夣康夣裴夣某夣池好學工古文孫女一¶
曽孫四綸維絅某所居弱溪又曰南原讀書之堂前直南山因¶
稱南岫先生而不字也嗚呼王業之衰也必有知㣲之君子先¶
事而憂此先生當至正間&KR0005;獻大計使能行之則可中興以復¶
至元之盛而莫之察焉訖至於亡豈非天邪銘曰¶
御之善也王良是求奕之工也必師夫秋舎之而敗吾&KR0005;安尤¶
方亂之初生先生獨見於未形而弗咨弗謀豈人之惡直而恱¶
彼佞柔抑廢興有時&KR0005;壞爛而莫&KR0053;葉衕之原有土一丘惟積¶
之旣封子孫百世式延其休¶
　　故處士溧水徒君彦龢誄¶
夫行莫尊於孝友而詩稱張仲於周莭莫近於㢘退而史録灋¶
真於漠卓乎特跱百代有光然皆出於所禀信非勉而後至也¶
<pb:KR4e0023_SBCK_030-13a>¶
若溧水徒處士銞者其殆庶幾乎按徒氏一門四世好如琴瑟¶
及銞有弟鍳病瘠不起而銞與同飲食起居者三年非其孝友¶
之可見者歟其在郷里中號稱長者至辭太守李行之招止御¶
史彭叔儀李孝文之薦非其㢘退之可見者歟其行足以儀於¶
人其莭可以高於丗而䦧墻之兄弟盍爲之戒&KR0071;踵之士必敦¶
其所薄也以某年某月卒某月某日葬于荆唐阡蘭槯玉碎豈¶
不痛哉余懼綴文之士舉其一而遺其二也私爲之誅用著&KR0847;¶
羙辭曰¶
邈矣先民出處有時豈其好逸違中立奇惟徒處士曠世相襲¶
居約志伸卓焉靡及蠅溺于汁猩斃于醪人胡弗懲以貲争豪¶
一室蕭然翳于蓬蒿有琴有書咏歌以陶州伯臨門中谷深逃¶
匪招焉往彌敦所操寕爲人覊落其羽毛鴻&KR0203;千仭方夷並高¶
處士得姓古司徒氏惟祖惟父歛華不仕植木既滋條敷葉散¶
<pb:KR4e0023_SBCK_030-13b>¶
一門四世緦麻同爨伯叔雖異寔同一人呻吟不寕通于我身¶
如何相仇殘忍無親乃私其室蔑我天倫我撫其家其施既鈞¶
或倡而和熈熈如春有弟遘疾屢頓弗起晝接几筵夕同姜被¶
三稔于兹活于阽死夭夀雖命㣲君其&KR0017;群雄虎争王室亦㒹¶
大江東西逺近兵連電激雷犇孰遏其前僵屍膏野百里無煙¶
去而辟之雲鶴之巔擷秀陽岡濯足寒泉積之巳豐奚奪其年¶
天豈余欺禍福斯諐嗚呼哀㢤昔君之存孔直且和閉關留客¶
縱以酣歌君寔有言貴賤同波不樂徒憂白日巳俄神仙有無¶
世踵其譌疾而弗治良醫柰何靈輀發&KR0100;封于山阿素旗揚揚¶
悲風折柯行道興嗟雨泣滂沱回視一世所存孰多道雖未融¶
名終不磨嗚呼哀哉¶
　歸田藁¶
　　慎齋記¶
<pb:KR4e0023_SBCK_030-14a>¶
君子之所以至於無過者其惟慎乎馮道戒唐明宗曰臣爲河¶
東掌書記時奉使中山過井陘之險懼馬蹶不敢怠扵銜轡及¶
至平路遂跌而傷凡蹈危者慮深而獲全居安者患生於&KR0001;忽¶
道之更歴五朝八姓無人臣之大節固爲天下後丗之&KR0001;譏其¶
言則不可廢也余故取之訓人當知所慎焉大抵國之理亂身¶
之榮辱事之成敗法之脩否皆繫於慎不慎之分著於經見扵¶
傳記非一矣使古今之人苟知&KR0001;戒守扵此而應扵彼何險之¶
不濟何否之不通乎奈何縦肆無防徃徃蹈危而莫之悔也予¶
方唶是而秦溪馮彦中氏闢室爲讀書之&KR0001;顔之曰慎齋日延¶
鴻生碩士反復考亭朱子之&KR0003;以泝中庸大學之要自一念之¶
發充之無一不&KR0241;其&KR0001;慎用功之宻殆過於常人如此復求余¶
記以申其&KR0003;姑舉&KR0001;聞以瀆告之嗚呼有&KR0001;畏而慎之者慎扵¶
巳然無&KR0001;畏而慎之者慎扵未形慎扵巳然者不過一時之近¶
<pb:KR4e0023_SBCK_030-14b>¶
一事之小慎扵未形者斯能一始終表裏而無間矣兹扵彦中¶
特嘉而與之尚勉而無畫可也是為記彦中少&KR0012;好學長克樹¶
立上奉八十之毋咸稱其孝至於中年即以内外事属其二子¶
而以琴樽壼矢自樂云¶
　　復古堂記¶
秦溪儒者馮彦章氏深病時俗惑於浮屠而䘮&KR0021;之禮俱廢由¶
是獨違衆行之而盡革其&KR0001;為顔其堂日復古遂以書来質扵¶
貝瓊且求文以為記余嘗讀李翺去佛論欲申其義以正是非¶
得失乆未克就今其言適契於中乃不辭而復之曰古者父母¶
死送徃而返不可得而見之矣居於&KR0029;廬&KR0230;苫枕塊其疾痛之¶
情為何如哉&KR0001;謂䘮則觀其哀也至其&KR0021;也合諸天地不過数¶
而失於煩不過䟽而失於怠而齋以致其嚴肅入室僾然必有¶
見乎其位周旋出户肅然必有聞乎其容聲出户而聴氣然必¶
<pb:KR4e0023_SBCK_030-15a>¶
有聞乎其歎息之聲其於思慕又何如哉&KR0001;謂&KR0021;則觀其敬與¶
時也斯為孝子之實去古既逺王教不明風俗大壊自歛至殯¶
必圭浮屠之法至有七七齋以徼福&KR0075;昏之&KR0017;而小祥大祥設¶
道塲越&KR0043;以薦之雖破産不吝兾誠免於輪廽吾不知其何&KR0003;¶
也嗚呼氣之方聚則神形之既滅則&KR0017;是理之常無足怪者而¶
彼謂死者得以復生惡有已熄之火而復然巳仆之木而復起¶
邪然其言之行於丗也已乆而病之蠱於人也已深使中國胥¶
淪於戎狄使聖人出而治之亦未能囬其䧟溺之心况區區舉¶
吾儒教以與之争必不勝矣故伊川在洛僅化其一二則其不¶
信而化者固衆也豈不悲乎彦章思復古之不易復也専取考¶
亭朱子所㝎家禮為矯数千百年之非正之於一旦可謂豪傑¶
之士愈扵俗儒舎此而附彼者非見之明信之篤得於天資學¶
力之至弗能及矣而郷黨習俗之弊或議而非之者抑豈少乎¶
<pb:KR4e0023_SBCK_030-15b>¶
予幸見若人於&KR0001;未見之時烏得不喜談而樂道哉庶㡬聞其¶
風而有&KR0001;感慕興起焉先王之制為可復戎狄之禮為可去也¶
扵是乎書¶
　　雲林觧¶
客有問於余曰跡雲林而心市朝其隐而媒仕者乎曰道不可¶
以獨善必&KR0005;推以及乎人故隠非君子之&KR0001;欲也曰跡市朝而¶
志雲林其仕而求隠者乎曰功不可以乆尸必&KR0005;歛而法乎天¶
故仕尤君子之&KR0001;懼也苟必於雲林以&KR0376;物為髙徃而不返固¶
非義矣必於市朝以殉物為通進而不止又豈足與邪曰若李¶
侯致和者何如哉或疑其號之弗&KR0091;也曰致和家廬江之上有¶
大小蜀山之秀輔以雞鳴龍穴於是讀書其中若干年而意之¶
&KR0001;適奚翅盧鴻之在終南李渤之在少室司空圖之在王官谷¶
李白之在匡廬司馬承禎之在天台也遂以雲林自號且&KR0005;抗¶
<pb:KR4e0023_SBCK_030-16a>¶
志風塵之表而萬鍾不&KR0085;以累焉洪武初當¶
天子偃草修文乃翻然而起上下推之由簿書至嘉興郡幕長¶
亦其時也夫時隐而隐未始忘乎仕時仕而仕未始忘乎隱卷¶
舒進退合乎道之當然毋足怪者若泥其迹而論之不若求其¶
心而舎其迹之愈也客之疑遂釋起而謝曰先生之言至矣因¶
書爲雲林觧以貽之¶
　　贈&KR0027;師朱子中序¶
决天下之大疑定天下之大事必取於卜焉見於經著於傳聖¶
人豈以人爲不足信而信區區&KR0010;乆之伏&KR0027;邪抑&KR0027;之靈殆過¶
於人人固弗靈於&KR0027;也盖&KR0027;至公合天之至公既謀之人復叅¶
之&KR0027;天人相恊疑可得而决事可得而定巳晉獻公不能從而¶
禍其國楚靈王不能&KR0025;而辱其身是皆違天之過也然則&KR0027;可¶
廢㦲惜其&KR0027;書不傳而僅存三易於世故孔子特詳於&KR0433;而不¶
<pb:KR4e0023_SBCK_030-16b>¶
及&KR0027;耳今之卜者亦能即其兆而觀之&KR0123;凶定於前而徴於後¶
非精其術而能之乎檇李朱子中氏世業卜居於城南凡仕者¶
必徃而卜賈而求贏者必卜疾疫者必卜利弗利多竒中逺近¶
稱之&KR0004;余赴¶
京師子中爲卜之曰&KR0123;乆欝而方施乃耀其竒無翼而飛無足¶
而馳五稔其来歸余雖未信&KR0060;識之於中既而爲國子助教一¶
年分教¶
中都生三年四方學者恱其名而不攷其實咸推尊而師之洪¶
武十一年春果以免病&KR0023;託田里與農夫野老逍遥東阡西陌¶
之上則其言爲不誣矣因爲論以張之嗟乎&KR0027;之可信如此能¶
傳龜之意者亦在乎人而巳疇曰擇建立卜筮人乃命卜筮記¶
曰人而無&KR0106;不可以作&KR0027;卜夫&KR0106;則業必&KR0825;若子中者豈非上¶
&KR0106;而専異夫市井尋常之夫歟於是乎書¶
<pb:KR4e0023_SBCK_030-17a>¶
　　同夀堂記¶
崇徳之鳯鳴里有蔡公恵氏業毉五世矣凡疾病者無貴賤必¶
造焉其&KR0035;徳也厚其取利也㢘嘗名其堂曰同夀或詠歌以侈¶
之而記未有&KR0001;属也及余自¶
京師歸遂来為請余聞上夀百&KR0010;中夀八十下夀六十而夭殤¶
弗論焉人之常情孰不欲上夀也不可必得至扵中夀斯&KR0085;矣¶
孰不欲中夀也不可必得至於下壽斯&KR0085;矣盖分之一定&KR0064;如¶
蹠蹻惡乎而敓之仁如顔子惡乎而與之是出於天者巳皆不¶
同毉者顧欲使之同夀何哉豈天有不及而猶待扵人也然可¶
以觀其仁矣孟子曰矢人豈不仁扵凾人哉矢人惟&KR0178;不傷人¶
凾人惟&KR0178;傷人巫匠亦然故術不可不慎也若毉之為術為能¶
全吾之仁歟嗚呼全吾之仁亦在乎術之精而巳故自黄帝雷¶
公問荅之書以至張仲景劉守真諸家之論叅攷旁通而疾之¶
<pb:KR4e0023_SBCK_030-17b>¶
淺深治之緩急無一毫之偏扵是虚者使之充弱者使之強屈¶
者使之伸危者使之安舉不厄於夭殤則造化在我而夀之不¶
同者&KR0023;登扵期艾豈不有功於天邪不然徃徃反其&KR0001;用欲求¶
不死而速其死此毉之拙者也公惠自其曽伯祖梅友在宋中¶
毉科仕至防禦使其大父君實克&KR0071;其學因集心法&KR0001;傳&KR0117;為¶
若干卷曰同夀秘寳方至公恵而聲譽益著其&KR0019;為可知矣古¶
人云不為良相必為良毉夫良相位尊&KR0020;之&KR0001;及者廣苟施仁¶
政&KR0085;以活天下之人良毉位卑&KR0020;之&KR0001;及者近苟施仁術&KR0085;以¶
活一方之人故相之與毉雖非等倫其心則一耳吾扵公恵原¶
其心而卜其術&KR0001;謂同夀者又豈&KR0421;言也哉是為記¶
　　耕學齋記¶
友人戴禮嘗&KR0025;余逰¶
亰而乆而不樂乃歸檇李之西&KR0092;治磽瘠地数畒以自給暇則¶
<pb:KR4e0023_SBCK_030-18a>¶
閉户讀書殆與丗若相忘者遂題其室曰耕學来求其&KR0003;予嘗¶
攷之古者井田之法固無不耕之民而黨庠術序又申孝悌之¶
教則其子弟亦未嘗不學焉所以士之升於公者徃徃多出於¶
農非若後丗坐談禮樂不知樹藝之勞而縁南畒者其扵飲射¶
讀法至老而無聞也盖自秦以来始變先王之舊繇是事岐而¶
二矣可勝嗼邪其或忘富貴者學而必耕若貧賤者耕而必學¶
故&KR0061;閎以司徒四丗之孫方諸兄紹術各㩀数州之地乃退于¶
田里豈其才之有弗逮邪此忘富貴而然也然二家志雖大而¶
無逺畧力雖強而無成功千載之下論者不髙紹術之&KR0001;為獨¶
髙閎之所守則其得失為何如哉若兒寛未逹而傭也帶&KR0052;犂¶
鋤朝暮不廢此若貧賤而然也卒顯於漢位至御史大夫囬視¶
向之為伍者邈乎燕雀之在下則其榮辱為何如哉苟有志於¶
此進則如寛之仕退則如閎之隐庻乎其知道矣惜予又未見¶
<pb:KR4e0023_SBCK_030-18b>¶
之也今禮當¶
皇朝革命之&KR0004;俊造竸進超然逺引孰測底藴之淺深歟故歴¶
舉古今言之予雖老矣尚能相&KR0025;東阡西陌之上共樂其樂云¶
　　真率軒記¶
凡禮有以厚爲貴者有以簡爲貴者以厚爲貴必過於文文則¶
偽以簡爲貴必過於質質則野較二者之弊使文而偽孰與質¶
而野哉觀夫田夫野老相餉茂林之下一談一咲驩然無忤盖¶
其真意所存噐不假於鼎匜爼豆也樂不假於金絲匏竹也儀¶
不假於揖讓進退也豈非合於古歟宋司馬温公與文潞公冨¶
鄭公軰在洛時忘其宰相之尊而等扵田夫野老嘗爲真率之¶
㑹卮酒壹肉得盡其歡雖若簡而禮實未甞簡也雖若薄而意¶
實未嘗薄也其相與一本扵誠而已苟推是道無徃而不真率¶
也欺詐之習亡矣今天官史錢唐葉時中者取法先正以真率¶
<pb:KR4e0023_SBCK_030-19a>¶
名軒求予為之記故舉其&KR0003;如此嗚呼天下之䘮其真也乆矣¶
在上者或尊嚴以為威在下者恒卑屈以為恭而欲真率䖏之¶
人&KR0005;咈然不恱吾懼其獲謗一時也而時中殆&KR0005;復古為事尚¶
質而不尚文兹可嘉巳扵是乎書¶
　　溪雲草堂記¶
溪雲草堂者海昌郭子方氏之新居也海昌在崇徳南禦溪則¶
崇徳之水而介乎二境之間其旁流又析而&KR0047;迤行六七里上¶
有桑稻之村居人星散雞犬相聞彷彿絶境之在物外者子方¶
擇其勝䖏搆堂若干楹左為讀書之室右為煉藥之房遂題之¶
以今名云予嘗放舟過之道狹而迂僅一帶耳魚鼈之所居科¶
斗之所儲疑其不能為雲&KR0011;山川之有神靈者方時之&KR0005;雨勃¶
勃然上蒸如煙如霧如海濤&KR0013;覆兩厓不見林木而漁蓬野艇¶
或隐或見扵空濛中此其第一曲也及沿流以窮其所至則雲¶
<pb:KR4e0023_SBCK_030-19b>¶
之見於朝暮者尤蓊欝非一狀執之而不可玩之而不得排於¶
前而後復合㫁扵上而下復&KR0071;凢幽人䖏士之廬藩籬皆雲也¶
䆫户皆雲也雖出於山騰扵川者殆無以過是休坐之頃引為¶
賔客而塵埃野馬弗至吾前矣並溪之人未有知者子方乃専¶
而有之喜余之至因觴於堂上求文為記遂書其所見如此復¶
徐思之天下之物本扵無而形扵有有者卒歸扵無矧雲之忽¶
起忽㓕忽来忽往哉彼既強名之余復強言以實之非通扵理¶
矣惟其随時而莫知其神澤物而莫知其徳君子宜取之以書¶
卷舒之道焉則與雲為一矣子方尚勉之¶
清江貝先生文集卷之三十終¶
<pb:KR4e0023_SBCK_030-20a>¶
