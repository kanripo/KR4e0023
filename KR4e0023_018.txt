# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:53.163129
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0403-018淸江貝先生集-卷第十八.
<pb:KR4e0023_SBCK_018-1a>¶
清江貝先生文集卷之十八¶
　金陵集¶
　　武昌譙樓記¶
縣有譙門古也或以譙門為城門見扵陳渉丗家豈亦施之縣¶
乎後建重屋扵其上故又稱譙樓盖令丞所居必嚴内外之限¶
辯上下之分非徒侈之以壮麗而巳　謝叔賔治武昌之三¶
年自垣而門自堂而㢘舉新而完之而譙樓未及建也父老有¶
謁而為言者乃謀扵衆即山伐材濵河陶甓因其&KR0199;址而經營¶
越十月而㓛成飛甍巨棟高出雲雨無雕斵之費而弘敞殆過¶
於前扵是棲鼔角以謹晨昏之節可謂稱其嚴内外辯上下者¶
矣惟工築之&KR0010;月不可不紀遂狀其顛末馳書¶
亰師求予文以鑱諸石按志武昌在漢為江夏郡至吴改武昌¶
晉&KR0067;亮陶侃甞岀鎮其地而環境之内層厓峭壁之竦峙者則¶
<pb:KR4e0023_SBCK_018-1b>¶
有鳯凰大洪驚湍悍流之扼束者則有江漢此非險固之當保¶
者歟破壘巳湮荒䑓巳夷而英雄陳迹尚想見扵千載之下矣¶
今所轄七縣武昌其一也唐宋以来民之至而土着者日益繁¶
夥元季之變所至阻兵苦扵攻戰千里蕭條過者興慨¶
國朝混一區宇休飬既乆凋瘵始復流亡四歸而叔賔興壤起¶
廢一新邑人之觀聴厥有次第哉登高望逺凢昔之荆&KR0068;叅天¶
宅&KR0546;兎而盤虵虺者今皆禾&KR0112;矣昔之白骨彌望嘯魑魅而號¶
烏鳶者今皆宫室矣抑可以見¶
聖天子之深仁厚澤&KR0013;乎南服之廣如此故兹&KR0229;亦易而不煩¶
也大抵時之不得為者春秋書新延廐是也制之不當為者春¶
秋書新作南門是也譙樓既得其時制寔出政之所䦕雖重扵¶
用民非若延廐南門為春秋之所譏惡可後而不急邪凡吏之¶
出入扵門民之来徃於道亦各有其時而不違矣故詳書以著¶
<pb:KR4e0023_SBCK_018-2a>¶
更作之始俾来者有所考云洪武八年&KR0010;在乙卯春二月初吉¶
將仕佐郎國子助教檇李貝瓊記¶
　　宋縣令謝公廟記¶
皇帝肇造區夏所以懐柔百神之道既周無缺洪武四年又更¶
定其封號若奉化之縣令謝公其一也有司祗奉¶
眀詔惟謹而邑人為新其廟且以狀介國子生汪瓚求余記按¶
公姓謝名鳯宋臨川内史靈運之子晉康樂縣公車&KR0016;將軍謚¶
獻武玄之曽孫也元嘉中為鄞令鄞即今之奉化在縣未㡬惠¶
政大孚乃扵縣東二里造方勝碶以蓄水&KR0010;溉田五千餘畆碶¶
北阻大溪復架石為梁民不病渉因名謝鳯橋構亭其上宋政¶
和間改名豐樂紹興間又改名慶登云&KR0004;鄞人扵公之存徳之¶
如父母建祠碶南像而事之及没而其神益靈嘉定八年飛蝗¶
蔽天人走扵廟禱之俄有暴風澍雨驅以出境紹定元年大水¶
<pb:KR4e0023_SBCK_018-2b>¶
又禱之一夕而退嘉熙三年臯又禱之而雨咸淳二年雨暘不¶
時禾且盡槁又禱之&KR0010;復大稔元大徳十一年濵海之州大疫¶
獨不及鄞明年飢有巨艘自劔南運米至鮚亭聞有人招之者¶
曰吾謝鳯也人頼以活前進士陳觀為作記至正十九年寧海¶
賊馮輔卿帥衆㓂境官軍&KR0647;戰于&KR1296;墟嶺仰見大旗飛揚彷彿¶
高&KR0016;雲合而旗有謝字賊駭大奔斬獲無&KR0070;二十七年正月已¶
&KR0407;火民廬燬者若干所且及夫子廟學正程式復禱扵神風尋¶
反滅火嗚呼古者忠義士體魄雖死其英靈不俱為野土而顯¶
之一方者亦間稱一二事或者出扵偶然非皆神之所為也孰¶
有公之庇民扵冥冥所禱&KR0186;應而拯飢平㓂尤彰彰扵見聞而¶
不可揜者其烈為何如哉禮曰法施扵民則祀之以勤死事則¶
祀之以勞定國則祀之能禦大灾則祀之能捍大患則祀之則¶
公扵禮冝祀先是程式洎父老江■甞以狀聞州州上之府府¶
<pb:KR4e0023_SBCK_018-3a>¶
上之省省上之朝封孚祐侯廟號資福盖有年矣¶
國朝復脩&KR0199;典雖未及加贈以寵神明扵千載而知其不為滛¶
昏之&KR0017;眀矣余因求之南北分裂之日符堅方熾且欲一舉而¶
下江東微康樂公禦之淝水覆百萬之師晉巳不國故其功在¶
社稷為甚大復有孫如令者既善其職興利無窮至廟食扵鄞¶
百丗之後凛焉若生則其大異扵人人而精氣流行宇宙間惡¶
得誣也故為書其實以登載諸石重為作迎送神詞俾鄞人歌¶
之以慰懌其心焉辭曰蛟門&KR0006;巍巍潮朝出&KR0006;夕歸神之居&KR0006;¶
寧止&KR0025;&KR0813;紛&KR0006;如水酌清醴&KR0006;羞文魚鼉鼓紞&KR0006;吹笙竽利我¶
民&KR0006;時暘時雨上無飛蝗&KR0006;下無䑕田每每&KR0006;多&KR0112;多稌萬嵗¶
&KR0006;千秋惟神是依&KR0006;孔樂且休¶
　　竹深䖏記¶
檇李董好問氏有耕讀所在城東之烏橋而雖竹萬箇森布交¶
<pb:KR4e0023_SBCK_018-3b>¶
錯題曰竹深䖏取杜甫逰丈八溝詩語也間因陸景宣来求文¶
為記予按丈八溝在長安重開扵唐大暦間其水通安福寺一¶
時貴人莫不逰焉觀甫之詩則其地多竹可知今烏橋非丈八¶
溝比亦以竹深名之者當三伏時蒼翠環合日光不到此焉盤¶
礴奚翅氷厓雪谷而酷烈之氣不及也此亦檇李之勝雖丈八¶
溝何以過哉嗟乎檇李介三吴之間號東南大郡強宗右族輦¶
石為山鑿池引流羅植佳花吴木車馬之至者朝夕相踵孰知¶
竹深䖏之可㳺可燕乎兵戈格闘之餘蕩為搸莽而向之壯麗¶
無一存者何其倐起而遽仆也烏橋之幽僻斗&KR0376;且為好問之¶
所&KR0825;其竹乆而益蕃固無昔人之誇亦無今日之感是豈不&KR0085;¶
書乎雖然竹特草木之一王子猷謂其一日不可無者惡其俗¶
耳使有千畆之廣而未能知竹之&KR0208;焉者衆也若好問其有子¶
猷之韻歟觀其月出而林影散風囬而水聲激必有與心會者¶
<pb:KR4e0023_SBCK_018-4a>¶
矣余愧竊禄¶
亰師未遂老扵田里一造其所為快徒重千里之思而巳故復¶
其說如此至扵論竹之徳則白樂天劉寛夫所述巳詳兹可畧¶
也¶
　　清泉書樓記¶
臨江合三邑為郡有泉出郡西之山趾四時常清故以清泉名¶
其里環泉而居者多巨族惟劉氏特盛寔原父貢父之裔也原¶
父在宋時號稱愽學所著春秋權衡意林尤&KR0085;發揮聖人筆削¶
之旨焉&KR0071;原父而舉者前後非一及時革丗殊而立愛先生遂¶
不仕家卒人皆髙之立愛生子齊卿齊卿生子季&KR0583;亦清苦好¶
學築萬卷書摟扵泉上旁掖小樓二間左曰一經示所治也右¶
曰獨樂示所存也日幸族人子弟此焉講習殆非咲談風月酣¶
樂絲竹之所巳洪武五年季鵬以眀經薦于春官奉¶
<pb:KR4e0023_SBCK_018-4b>¶
旨入成均卒學時余為助教且累求為清泉書樓記余惟聖人¶
旣沒而道之衍扵書者益繁有終其身不能竟巳齊卿父子竭¶
資購之殆富扵市人之肆嗚呼黄金珠玉無益扵人徃徃觸龍¶
蛇犯虎豹采扵山海不測之境以為利有大扵生者故雖貴冨¶
家求之不厭蓄之甚固至戒子孫世守為寳其視六經百家之¶
說知之者不能好好之者不能讀剥爛扵風雨囓食扵&KR0393;䑕是¶
貴其所賤賤其所貴如此可謂至愚若劉氏之扵書奚翅黄金¶
珠玉不惟好之又能讀之其蔵扵樓者不為風雨&KR0393;䑕之所仇¶
則賢扵人人何如哉宜其子若弟知道者衆而一劉之緒乆而¶
弗墜也彼所居重貨歴&KR0070;十年中忽焉變化如太空浮雲無一¶
存者此不&KR0085;恃為利而恒為吾累矣故後之不振或流扵皂𨽻¶
亦無怪焉由是觀之以其所好之不同而得失相去萬萬也余¶
所以樂為季&KR0583;記之且使天下之士當以彼為戒而以此為法¶
<pb:KR4e0023_SBCK_018-5a>¶
洪武八年&KR0010;在乙卯春三月&KR0004;&KR0123;在城南挹翠軒書¶
　　勤有堂記¶
窮天下之理監古今之變莫過書之所載矣唐以前經生學士¶
傳寫而誦之故猶鮮而未徧至明宗長興三年始刻九經板給¶
其所求正其所習焉嗚呼治本乎教教存乎書秦乃欲愚黔首¶
投棄焚燒而五季之君夷狄之人能知以是爲先務可不謂之¶
賢巳乎其本雖可班而不可賣君子固無深議也自時厥後刋¶
者相繼陸走川通四海九州之内致之既易而讀之者遂輕積¶
之既多而通之者亦寡不亦悲夫金陵王舉直氏粥書于市復¶
顔其堂曰勤有取昌&KR0058;韓子詩語也余甞過而異之盖一時善¶
賈視時廢居惟珠玉錦繡爲上而舉直以經史子集益扵人者¶
大多畜善本不翅珠玉錦繡非特徼十一之利旦示人必盡其¶
力又可知其賢也命其子良来求記余惟天禄石渠之藏其書¶
<pb:KR4e0023_SBCK_018-5b>¶
至繁苟勤而有之則在我而不在書也不然其中枵然而餒雖¶
冨如天禄石渠亦奚為哉韓子之詩所以惓惓訓子務扵勤而¶
巳夫事皆以勤而成矧學者惡可有一時之輟歟孔子曰學如¶
不及猶&KR0178;失之子夏曰日知其所亡月無亡其所能則得失之¶
判决扵勤不勤耳舉直之示人如此抑病致之易而讀者䡖積¶
之多而通者寡其意切矣今良為國子生尤慕兒寛匡衡為人¶
孜孜不怠月誠季攷恒中甲乙是由舉直示人之戒而自勵其¶
勤且有譬稼而榖圃而&KR0188;也故書其說云¶
　　體素齋記¶
體素齋者余友錢唐杜&KR0105;讀書之𫠦取荘周刻意篇語也累謁¶
記以暢其義余惟錢唐當吴越要衝左右江湖蠻賝海錯之所¶
聚故其人尚利而輕揚視業儒者為左盖風聲氣習自古而然¶
誼知求道為心日&KR0025;鴻生碩士㳺固&KR0085;進而與之矣抑體素未¶
<pb:KR4e0023_SBCK_018-6a>¶
易言也素也者無所雜之謂太古之時人㳺扵無為不知有忠¶
信也不知有㢘㓗也不知有禮讓也不知有孝慈也素之純也¶
鴻濛既裂偽而忠信崇汚而㢘㓗著僣而禮讓興暴而孝慈立¶
質𧇊文勝喪其素矣求如真人之無所雜者不得見矣誼生今¶
之世而欲復乎古豈非天性之美乎或病其野而不知吾素之¶
不假扵外也不假飾而為文有天下之至文不假脩而為行有¶
天下之至行此真人寳其自然者雖非誼所及而欲求至扵體¶
素誠惡其假扵外而忘扵内也雖然孔子答子夏之問有曰繪¶
事後素聖人之論學恒先扵質而未甞去其文所貴適中而無¶
偏勝焉使未至扵自然者苟飾而為文脩而為行又奚害扵素¶
也哉尚以余言朂之乃起而歎俯而謝曰請書諸紳是為記¶
清江貝先生文集卷之十八¶
<pb:KR4e0023_SBCK_018-6b>¶
