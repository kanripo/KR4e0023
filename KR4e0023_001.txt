# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:52.462353
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0403-001淸江貝先生集-卷第一.
<pb:KR4e0023_SBCK_001-1a>¶
清江貝先生文集卷之一¶
　海昌集¶
　　土偶對¶
岸海有古祠奉捍沙神者余暇日過之循其垣則惡木枓然而¶
烏鳶噪其顛入其户則毒草茀然而蛇虺蟠乎中有屋焉仆而¶
不支有像焉剥而不完老巫揖而進曰是祠閱五百春秋矣甞¶
能以禍福恐乎人有疾必禱水旱必禱海賈泝濤徃來者必禱¶
神皆荅之如響百穀&KR0010;登無蜚蝗霜雹大疫之災人既樂業至¶
者如歸由是剪荆&KR0068;而宫室之或光恠夜見髣髴金支翠旗自¶
天而降而日有事於是者麏至及其廢也咸玩而侮之神亦不¶
能禍福於人豈盛衰關於造物者乎余曰嘻是土木而衣&KR0227;也¶
昔非神也而神之者人也今非弗神也而人弗之神也若何恠¶
焉是夕宿于祠之旁有介而弁者見於夣曰吾既辱子子何毀¶
<pb:KR4e0023_SBCK_001-1b>¶
之過邪子見吾土木而衣&KR0227;也獨不見衣&KR0227;而土木乎小而為¶
邑邑有令大而為郡郡有守其為禍福甚於神也罷軟者苟禄¶
貪縦者敗法非守令而土木與内附百姓外柔四夷生殺繫其¶
喜怒黜&KR1406;繇其向背執天子之柄而位百僚之首不啻神之魁¶
然而貴者也出則陳兵而驅入則&KR0232;壁而居目瞽而黒白相混¶
耳塞而滛雅不殊非宰相而土木與吾假丹青之飾而託乎太¶
隂使玩者有時而懼彼肖天像地握珠玉被錦繡且倀倀焉尸¶
居而&KR0017;躁未始見徳於人子奚不以誚吾者誚彼與萬金雖積¶
不救然臍之禍三窟徒營豈免排墻之厄吾恐棟焚而及巢燕¶
基圯而殃穴蟻其不為吾祠之毀者㡬希余應之曰汝之𫠦斥¶
者似矣而非其實也昭昭者或愚皎皎者或汚安知其才足有¶
為而時不可為乎介者又曰胡廣歴六帝而無稱於時一盧懐¶
慎耳張華裴頠&KR0852;至而不圖一曹爽兄弟耳人物不同而同為¶
<pb:KR4e0023_SBCK_001-2a>¶
士木巳余無以詰&KR0116;而識其語將獻諸上懼執政者之不恱也¶
故厄¶
　　逰山記¶
距黄灣二十里山之特起而雄秀者曰鷹窠逰者病其&KR0201;而未¶
始一徃焉季秋九日萬户馬侯仲貞脩桓景故事以書招予遂¶
率其季仲新及赤城徐大章錢唐潘仲華全思立循溪而東過¶
葛家嶺髣髴㑹稽道中獨無竦壁千仞爭䧺天姥耳意荒林破¶
冢有古人秘器物文字可録者&KR0186;引騎而入又東過談家嶺山¶
益竒路益峭棄乗而徒僕夫前導螘縁而上經無人之境獵者¶
縻絙以識其出入因得支徑行犖确石中六七里日亭午至天¶
禾池池皆石深廣無尋丈春冬不涸&KR0010;有禾蘖而華華而實人¶
以為異復舉三百武始至所謂鷹窠者大山嶄然中髙旁殺巨¶
海匯其陽秦柱亘其隂恠石虎&KR0366;樹皆合抱山産茶𩔗武夷者¶
<pb:KR4e0023_SBCK_001-2b>¶
有沙門廬其顛因阻而為藩㘭而為沼環以蒼筤之竹盖其幽¶
絶處猶宜雪霽時而海濵之勝畢效於是矣是日也天髙氣清¶
逺見百里之外沃洲諸山如青芙蓉萬朶飛舞而前遂列坐石¶
上引觴滿酌一談一笑不啻杜少𨹧之在監田崔氏莊余恨力¶
不足以得之為之剪荆&KR0068;伐菑翳抗風亭於竹外敞月榭於泉¶
上以為髙人韻士之賞天豈有所待乎酌巳復迂道東出前歌¶
後呼從者趙師善胡琴亟作數曲而林霏野色蒼蒼莫辯山趾¶
聞流水鳴暗谷中鏘然作珮玦聲客或俯而飲或濯于下求其¶
派實出鷹窠而梗於亂石大木故其利不能逺及時大章以溪¶
山勝處良友分韻賦詩不成者舉以大白遂皆至於醉噫使予¶
忘幽憂而輕去故土者非兹山也邪歸志其游之始至正二十¶
年也¶
　　呉越兩山亭記¶
<pb:KR4e0023_SBCK_001-3a>¶
䔥山甞刳於兵吏于土者率無堅守意官舎民廬壊而弗治尹¶
侯本中始至徳刑並施安輯流亡&KR0010;登時和彊埸既固乃築亭¶
于北幹山顛以為泄煩宣滯之所題曰呉越兩山亭盖自天目¶
而來其支别為岸江之山凡属於具者飛舞欄楯之外自秦望¶
而來其支别為岸海之山凡属於越者環繞牕户之間攅峰疊¶
嶂重岡複嶺或起而伏或㫁而續大者如宗卑者如介靡者如¶
奔𨺚者如矗缺者如鑿銳者如削旋者如頋拱者如揖出竒獻¶
秀不可具狀雲消雨止天宇廓清乃合僚属領賔客凭髙四頋¶
延青攬翠盖終日焉一時善詩者咸賦詠之且馳介三百里謁¶
余為之記余惟五嶽之外赤城鴈蕩&KR0716;廬羅浮見於圖志者非¶
一而有好山之癖如謝公者&KR0282;齒不一經焉盖限於勢而莫能¶
周也頋欲不出跬𡵯而坐挹兩山之䧺秀徴夸娥之神&KR0018;而徙¶
之一方惡可得㢤呉越之境中介濤江亂流徃來不終日可逹¶
<pb:KR4e0023_SBCK_001-3b>¶
非若齊楚之處南北風馬牛不相及也而䔥山為瀕江之邑斯¶
亭又㩀其要兩山之勝畢效於兹則凡限扵勢而莫能周者得¶
以兼有之矣攷之紀載越之始封北至禦兒則錢唐亦越也呉¶
敗越而&KR0145;之後呉為越禽越為楚禽皆不能有其地慨想夫大¶
禹之勤大伯之讓髙風偉績炳然在宇宙而不㓕者如彼後之¶
人顛覆而不祀者又如此不亦悲夫歴千餘載有元混一四海¶
即錢唐置行省而浙東𨽻焉孰知其為呉為越也歟今侯以鳴¶
琴之暇登斯亭也豈將覧兩山以寓懐古之思而已邪其亦觀¶
山之不遷也思固其守觀山之峻而極于天也思崇其業觀其¶
出雲而雨六合也思普其澤於民則庶㡬乎故書以復之俾刻¶
諸石不警於侯且以警其&KR0071;侯而來者云時至正二十二年秋¶
八月初三日記¶
　　方寸地記¶
<pb:KR4e0023_SBCK_001-4a>¶
兩浙轉運使司照磨章君伯英即錢唐所居西偏闢室為游息¶
所題之曰方寸地來求文以記之予惟方寸地者心也固不容¶
予說而亦不勝其&KR0003;焉漢髙宻侯鄧禹將百萬兵未始妄戮一¶
人此方寸也而秦白起破趙阬降卒四十萬宋王晉公祜以百¶
口保符彦卿此方寸也而唐李林甫作相好以甘言㗖人而隂¶
中之歐陽崇國公為推官時徃徃為囚求生此方寸也而王逵¶
為使則欲置人於法彼小人一念之慘刻與君子相反若水火¶
然豈非豺狼而冠弁也與予方疾是而代之為鄧禹王祐者恒¶
鮮為白起李林甫王逵者恒多嗚呼其方寸巳荒矣百畒之田¶
陳其疆畎父菑扵前子播於後器利而力齊故其地恒美而&KR0010;¶
&KR3197;其入或者嘉穀之生不勝稂莠之蕃雨露之滋不勝蟊賊之¶
害是棄之也今夫利欲吾稂莠也聲色吾蟊賊也其為螙者夜¶
旦相㝷扵無窮而吾治之者益忘益怠是徒知百畒之不治為¶
<pb:KR4e0023_SBCK_001-4b>¶
憂不憂方寸之地日昏而莫之治昧於内外之辯抑何甚邪其¶
流為小人而不為君子無足恠者夫帝王之治聖賢之學豈外¶
乎心㢤歛而小之則四海一方寸也拓而廣之則方寸一四海¶
也何有町畦之限乎脩禮以耕之陳&KR0105;以種之講學以耨之本¶
仁以聚之蟠樂以安之始終無餘事矣方寸既治所以立事建¶
功咸自兹始至其慶流子孫如鄧禹王祐者有不足言焉伯英¶
以右族之貴讀書呉山之麓十餘年有司甞薦之春官未上以¶
運饟功授今職大府之事多所贊决造其所居可以知其𫠦存¶
矣他日登于天朝益將推其方寸而及扵&KR0022;家者寔有以望之¶
秋八月初吉記¶
　　貞素堂記¶
永康葛吉甫之妻莭同里徐氏女也㓜從兄昶授女箴内則即¶
通大義及長而歸于葛亊&KR0071;母尤謹而妯娌間譪然有雍睦之¶
<pb:KR4e0023_SBCK_001-5a>¶
風内外稱之吉甫蚤卒時年二十有七誓飬舅姑弗再適於是¶
經營其家事俾二子從名師讀書&KR0010;時伏臘祭祀無違禮既老¶
乃築室大塘之文山顔之曰貞素其子秉仁述其事介岳公東¶
白求予文以記之予受而讀之為之歎曰婦徳之著扵禮也尚¶
矣夷攷古今不失其大莭如衛共姜者抑何尠邪莭夫𣳚四十¶
餘年𫠦守益固使見死者扵九亰心不慊而色不䘐其視共姜¶
孰得而左右之冝表之貞素也嗚呼天下之物貞莫尚扵石素¶
莫尚扵雪克全其婦徳者似之然石而可鑠則非貞也雪而可¶
𣵀則非素也莭之行不&KR0635;於前心益白扵後其貞素固有過於¶
石與雪者乎昔予在¶
亰師預編元史采婦人女子之卓行較然可傳扵後世若西江¶
之徐綵鸞軰百有餘人徃徃&KR0333;離之際蹈水火觸白刄論者謂¶
其有烈丈夫氣非𫉬盡天年扵牖下者可及余&KR0186;辯其舍生扵¶
<pb:KR4e0023_SBCK_001-5b>¶
倉卒者為難而終始一莭與二曜齊明者亦未易至也惡得以¶
其𫠦處之常變而有異同之議㢤惜乎莭之貞素如此而不得¶
列綵鸞之編是盖有司缺上其實莭亦豈求人之知而為之邪¶
惟其不求人知而為之故其貞素愈乆而愈明非徒勉之扵暫¶
而巳代之為人婦不幸如莭者其亦有𫠦興起夫是為記¶
　　逰山記¶
禦兒地四平無山其東北六十里有小山曰殳山山由殳道人¶
得名殳山之東曰史山庚戍春淸明陳君仲謀約子逰殳山適¶
予&KR0013;¶
召赴¶
亰師而仲謀亦以雨止今年春三月丁酉天氣澄穆予與仲謀¶
幸無一事撓乃相謂曰不可以不償𫠦願促治酒肉飲食巳帥¶
陳熊陳魯雨生洎予子翺由大漢北折而東度陌越阡至殳山¶
<pb:KR4e0023_SBCK_001-6a>¶
之趾居人四五家皆&KR0068;樊荊扉雞犬相&KR0063;彷彿桃源中而里之¶
巨族卜氏有冡在山半冡後得支徑而上髙下稚松萬株環合¶
無路俛首松下傴僂行而雲氣相盪不啻魚泳波濤中山回路¶
盡有石嶄然壁立者即殳道人尸觧處其顛有小石突怒土中¶
𩔗迸筍者有盤互𩔗木走長根者方飲酒大醉昏然欲睡皆踞¶
石而坐松風謖謖吹人衣耳目為醒欲過山北陸生來青堂而¶
生以事出其子聞之為煮茶來獻乃啜二甌以沃燥吻已而復¶
東其塗漸夷有公主墓云宋孝宗女葬于此又行至東山則所¶
謂史山者山視殳山稍卑上建神官祠人至而禱者前後相属¶
余亦倦而休焉兩山之中求其奇峰之環拱瀑布之噴薄如赤¶
城天姥無有也然予意在於一適耳意之𫠦適亦何異夫赤城¶
天姥㢤因觀祠旁古井井深二仞而泉瑩可鑑疑學僊者洗藥¶
於此或云山僧鑿石以濟三伏之暍者人𫉬汲以飲焉山之勝¶
<pb:KR4e0023_SBCK_001-6b>¶
殆盡於是矣日暮下山路益陗或有雞子石磊磊至不容足而¶
山陽王氏巨竹千挺叅天以非好事者不得造其所近山又有¶
三湖青停黛蓄與天一色錦鳬徃來可畫從者艤舟以待翶與¶
二生皆登舟仲謀從余徒行歸翼日戊戍放舟自馬橋南行六¶
七里捨舟而塗至𬗋薇山之隂山赭無草木左右恠石縱横錯¶
布𩔗駞馬者𩔗虎豹蹲者𩔗群羊之或&KR0397;或訛者細路出石間¶
如縈蛇蹣跚鱉而上山顛亦有神官古祠祠之下為廣福寺寺¶
建扵唐時而飛樓湧閣髙下向背皆依山勢而成寺僧逵公古¶
道延坐半間雲所同坐者曰蘭谷曰天然惜余𫠦知梓南山者¶
不幸而夭為之愴然其東偏小樓曰覧逺遂與古道登樓望海¶
而弱水三萬里之廣宛在其下蓬萊雲氣隐隐接於欄楯也又¶
西過裔𥬇巖居中闢燕坐之室納湖光延野色即𫠦謂天&KR0271;圖¶
畫者信非夸言也時𥬇巖没巳乆弟子道卬具茗飲共讀章孝¶
<pb:KR4e0023_SBCK_001-7a>¶
摽詩日卓午返酌于半間雲所醢筍而食肉雖美不能過也與¶
仲謀各賦詩一解兒子翶復成五言長篇以紀其事既罷下至¶
半山有寺曰慧力盖晉尚書張延光故第也視廣福尤極壯麗¶
旁像尚書父子而祠之兵變之餘仆者不復支螙者不復易而¶
陶者舍其中摶土為瓦噐然諸浮屠猶守其道不去日扵西廡¶
小殿禮古旃檀佛&KR0394;唄之聲&KR0462;扵螺磬予嘉其信之篤而持之¶
固且歎吾儒之不能及也其東廡飯僧之堂曰勝功徳海宋張¶
即之𫠦書四字在焉古道𨗳余觀壁間畫龍一驤首躍洪濤中¶
一既升而反頋恍惚有風雨随之鱗甲飛動乃葉茂章元統甲¶
戍夏𫠦作距今三十餘年矣其餘兩胡僧亦入妙品歎賞乆之¶
寺南有勝果寺者不暇逰且轉而逰東山道遇才公大用洎桑¶
子才沈復東二生因與之俱東山與𬗋藢夾水對峙&KR0074;去可三¶
里許石磴猶峻余且賈勇先登古道則不及而後矣山之寺曰¶
<pb:KR4e0023_SBCK_001-7b>¶
崇福寺寺&KR0440;亦乆徒見浩刼扵荒煙野草問而審食其墓頋况¶
讀書臺錢鏐洗劒池走馬塘舉無存者惟僊人葛洪井歴&KR0010;不¶
改其泉甚清汲者徃徃得丹砂或&KR0300;石井中&KR0186;有聲如雷又有¶
&KR0268;烏泉者在山之東冬夏不竭余以道迂不及觀獨至俱胝喝¶
石嵒嵒深黒可坐三四人人言&KR0199;多合抱大木三㐲時如清秋¶
嵒前土皆五色兒童拾之以為玩今大木盡伐棟宇亦撤矣下¶
有農圃數十家屋參差鱗比叢篠灌木交䕃其旁豈亦辟世之¶
人與囬登絶頂東望岸海連山起伏者秦柱山也其北如獅子¶
騰舞者横山也共憇東嶽行宫至是而逰者漸稀矣噫有共具¶
而無其時不樂也有其時而無其地亦不樂也今有其具有其¶
時又有其地此余所以遂登臨之樂也抑天也非人之所能必¶
也不可以不記¶
　　迂隐菴記¶
<pb:KR4e0023_SBCK_001-8a>¶
孔氏之後有散處東甌者其五十五世孫正夫以明經登元戊¶
子進士第授將仕郎建徳録事三遷至永嘉尹性剛而寡與人¶
咸以迂目之正夫聞而喜曰是非吾之實邪乃築室崑山之麓¶
題之曰迂隐遂老而不復仕矣¶
大明洪武五年秋會于錢唐𫉬以觚墨相周旋者累日因示所¶
著迂隐生傳且属予為之記辭不𫉬則起而復之曰迂者以其¶
不知變而恒與時忤盖非一人矣當七國時言縱横者有蘇秦¶
張儀言兵者有孫子皆中其君之所好而孟子皇皇齊梁之間¶
獨以仁義勸之故為迂而不用大抵徇時為通狥道為迂通以¶
同而進迂以異而黜此古仐之所同也正夫必逹扵是矣嗚呼¶
世皆尚圜而獨守吾方世皆尚巧而獨守吾拙世皆尚辯而獨¶
守吾訥世皆尚銳而獨守吾鈍左次十年不得與通而善仕者¶
相後先謂之迂非過也然方可刻而圜拙可改而巧訥可飾而¶
<pb:KR4e0023_SBCK_001-8b>¶
辯鈍可削而銳則迂而通矣奚憚而弗為踽踽焉摧氣局志如¶
此不知圜有時而柅巧有時而失辯或屈而銳或缺方也拙也¶
訥也鈍也䖏之而無咎孰非以迂而全乎士固病於通而不得¶
病於迂耳是故進退不失吾之迂惡能突梯滑稽以詭俗㢤日¶
放浪佳山水間鹿豕之與遊猿鶴之與儔是非兩忘寵辱一𦤺¶
其視天下之士豈不獨髙也歟予亦迂之徒也盍將從之髙蹈¶
逺引觀乎赤城鴈蕩訪真隐於物外相與歌迂隐之歌以適吾¶
之天邪姑書以志其心¶
　　味菜窩記¶
天下之味貴乎適口而止菜之美者稱春韭晚菘求其味之鮮¶
不若魚之魴求其味之&KR0562;不若肉之太牢吾舍此而&KR0145;彼豈以¶
味菜之味愈於魴之觧太牢之㫖邪魴也吾懼其或㦸吾咽太¶
牢也吾懼其或毒吾腹則觧且㫖者誠非菜之比巳吾味吾莱¶
<pb:KR4e0023_SBCK_001-9a>¶
盖得於無味之味此天下之至味也何必鮮且㫖者薦之金刀¶
玉盤而後適口㢤彼嗜鮮㫖而不知味菜之美者衆也味菜之¶
美抑非知味之&KR0055;而然乎曲阜孔士明氏讀書臨安山中朝夕¶
飯一盂菜一盤名其室曰味菜而求余為之記遂書之¶
　　乾坤清氣序¶
詩盛於唐尚矣盛唐之詩稱李太白杜少𨹧而止乾坤清氣常¶
靳於人二子得所靳而形之詩瀟湘洞庭不足喻其廣龍門劔¶
閣不足喻其峻西施南咸不足喻其態千兵萬馬不足喻其氣¶
若夜郎䕫子諸篇天彂其藻神泄其秘二子亦豈知其詩之至¶
扵如此哉予甞讀二集而玩之其凡則約乎情而反之正表裏¶
國風而薄乎雅頌代之作者咸𥊏其味矣不過醘一於酢醝一¶
於醎而忘其醇且和者長慶以降巳不復論宋詩推蘇黄去李¶
杜為近逮宋季而無詩矣非無詩也於二子之詩𥊏而不知其¶
<pb:KR4e0023_SBCK_001-9b>¶
味故曰無詩豈乾坤清氣至是益靳而得之者益寡歟有元混¶
一天下一時鴻生碩士若劉楊虞范出而鳴國家之盛而五峯¶
鐡崖二公&KR0071;作瑰詭奇絶視有唐為無愧或曰劉楊而下善詩¶
矣豈皆李杜乎則應之曰韶濩息而鼓吹作衮冕棄而南&KR0227;出¶
固有非李杜而李杜者也前軰采而輯之目曰皇元風雅亦既¶
行之扵世識者病其駁而未純錢唐金弘氏精選當代作者凢¶
三十餘人題其集曰乾坤清氣一日抱其集見予黄灣之凰皇¶
山下求序以&KR0227;篇端&KR0186;書其略如右後生新進法諸古叅諸今¶
㦯有得焉則麗而不浮也奇而不僻也易而不俚也始可與言¶
詩之味巳是說也當與能詩者道之¶
　　送兩浙轉運司副使分司西路歸武林序¶
至正二十有一年上以兩浙轉運司官非其人綱紀大壊擇中¶
外臣有能者任之乃以南&KR0279;御史鐵木兒不華為都運新昌州¶
<pb:KR4e0023_SBCK_001-10a>¶
逹魯花赤信合世禮副之既至都運遂詣丞相曰瀕海之塲凢¶
三十有四軍興以来其𨽻轉運司者仁和許村西路而巳復經¶
㓂掠人多流亡西路&KR0010;辦塩八千引有奇十九年裁四千一百¶
十二引明年益至五千一十三引又明年益至七千八百一十¶
引益二塲為下副使外嚴内寛冝徃督之丞相曰法弛乆矣上¶
無以給經國之費下無以為業民之資徃懋哉乃孟春正月公¶
秉小舟至浹旬之間黜吏之罔上為螙者復丁之庇扵强家者¶
召父老立庭中申以三則奸者有罰禁其私敗於是咸喻其意¶
小大竸勸莫敢違教自六月至於秋八月㓛畢而不笞一人挿¶
前仁和縣六百引&KR0024;&KR0199;額一百九十引烏乎天下之利莫重於¶
塩而病亦甚矣上之人徒知其為利而不知病民徃徃肆虎狼¶
之毒嚴刑峻法以驅之其弊有不可勝言者今公不臨以赫赫¶
之威而有煦煦之仁辟之冬日民愛之矣視唐之劉晏吾何左¶
<pb:KR4e0023_SBCK_001-10b>¶
右焉&KR0004;公之來也以蒼頭自随入視治所古槐秋屋日色旁射¶
四無周垣不以為陋遂命葺而居之坐無重席食具藜藿泊如¶
也視彼苟禄而為一身計擇髙敞之第醉醲飽鮮而於所當務¶
者一不經意寧無愧乎今都運尋拜治書之命公亦不乆於此¶
矣於其還也因舉其略而書之復作詩繫其後以著民之思至¶
正二十有二年冬十一月望日檇李貝瓊序詩曰¶
東海水不枯煑塩何日巳丈夫行負薪婦女面如&KR0294;𫠦悲力巳¶
窮鞭撻豈無耻欲食管桑肉冨國那尚此朝廷擢老成撫我猶¶
赤子昔逢使者憂今識使者嘻嗚呼凋瘵餘坐使謳歌起天門¶
有詔催振翼摶萬里¶
清江貝先生文集卷之一¶
#+PROPERTY: JUAN 1
#+PROPERTY: FILE SB04n0404-001淸江貝先生集詩集-卷第一.
<pb:KR4e0023_SBCK_001-1a>¶
清江貝先生詩集卷之一¶
　五言古詩¶
　　　雜詩¶
我聞度朔山蟠桃何&KR0650;欎千&KR0010;&KR0138;一花結子復何日食¶
之云不死敷&KR0254;反枯質跨鶴凌九天將期五龍匹諒非¶
廣成子欲待安可必¶
祖龍帝六合不暇談黄虞且復求神仙入海窺方壷置¶
酒阜鄉亭超然忘故都空留赤玉舄安期今有無¶
種桑飼春蠶桑葉何沃若種𤓰待秋摘𤓰蔓何漠漠春¶
秋各有𫉬在野猶可樂君㸔金張舘草深狐兔宅勿較¶
是與非㸔雲𠋣髙閣¶
<pb:KR4e0023_SBCK_001-1b>¶
大哉龍門樹欎欎上參天根株豈不固小草還相纒蓐¶
收行素秋凄其風露寒病葉危欲墮翔禽亦巳遷朝華¶
痛夕隕掩淚復何言¶
結束將何之龍門訪陳迹戒途及良辰置酒別親戚迢¶
迢越千里人馬疲登陟大江不可濟天方限南北悵然¶
廻吾駕去從山林適¶
春山一雨過百草皆縱橫百草不出山山中人逺行懐¶
金别妻子殉禄辤父兄寒暑忽巳易燕趙千里程龍門¶
能碎舟風浪安可爭性命輕鴻毛苦為朝暮營愧此山¶
中草萋萋林下生¶
薛公未罷相賔客競相傾一朝偶失意門無珠履聲貴¶
<pb:KR4e0023_SBCK_001-2a>¶
賤巳如此何論死與生秋燕辭空室春蝶抱畱英盈虗¶
信物理聚散亦人情逹士甘寂寞力耕謝華纓道尊豈¶
戀禄心逺孰希名腐䑕非吾餌朱鳯以時鳴悠然動遐¶
想五鼎益為輕¶
　　　真真曲¶
　　　　姚文公為承旨時一日玉堂燕集聲伎畢奏¶
　　　　有真真者操南音公疑而問之泣對曰妾建¶
　　　　寕人西山之苗裔也父司筦庫于濟寧坐盜¶
　　　　用縣官財賣妾以償遂流落倡家公憫之遣¶
　　　　使白丞相三寳奴爲落籍且謂翰林属官王¶
　　　　棣曰汝無妻以此&KR0078;配汝吾即其父也貲裝¶
<pb:KR4e0023_SBCK_001-2b>¶
　　　　皆出於公棣字棣華後官至翰林待制噫以¶
　　　　西山之賢子孫陵遲疑不至於此然辱於始¶
　　　　而正於終是亦天也篔谷筆談記其事予乃¶
　　　　賦四十二韻而沉欎悽婉亦足以盡其大畧¶
　　　　矣¶
斷絲棄道邉何日縁長松墮羽别炎洲不復巢梧桐請¶
君且勿飲𦗟我歌懊憹在昔全盛時冠蓋紛相從盤游¶
易水上意氣天山雄金刀手割鮮酒給葡萄濃坐有一¶
枝春秀色不可𩀱娉婷劉碧玉綽約商玲瓏寳髻金雀¶
釵巳覺燕趙空&KR0137;聞操南音未觧歌北風上客驚且疑¶
姓字初未通問之慙復泣乃起陳始終妾本建寧女逺¶
<pb:KR4e0023_SBCK_001-3a>¶
出西山翁父母生妾時謂是金母童梨花鎻院落燕子¶
窺簾櫳迢迢官朔方南歸山水重侵貸國有刑桎梏加¶
父躬粥女以自贖白璧淪泥中秋娘教歌舞聲價傾新¶
豐永為倡家婦遂属梨園工覧鏡拂新翠吹簫和小紅¶
身居十二樓屢入明光宫京華多少年門外嘶青騘自¶
傷妾薄命失路隨秋蓬不如孟光醜猶得嫁梁鴻客聞¶
為三嘆祖徳寜未崇回黃忽變緑人事何匆匆有客傷¶
緹縈無人憐蔡邕遣使白丞相削籍歸舊宗小史三十¶
餘勿恨相如窮配汝執箕帚今夕看乗龍鴛鴦並玉樹¶
鸚鵡開金籠銀甲不復整紅牙不復從提甕自汲水絺¶
綌亦御冬應非事羊侃頗𩔖歸建封琵琶感商婦老大¶
<pb:KR4e0023_SBCK_001-3b>¶
猶西東崔徽怨顦顇浪寫丹青容依依章臺栁落絮春¶
無蹤小妾恨題驛竟與瓊奴同時多困坎坷事&KR0137;欣遭¶
逢焉知百尺井歘登羣玉峰借問為者誰内相姚文公¶
　　　飲酒¶
六龍驟朝暮百川無西廻所以陶阮軰落魄事酒杯共¶
盡生者樂勿為死者哀借問東方朔桃花今幾開秦皇¶
及漢武求仙亦荒哉弱水三萬里何處登蓬莱與君且¶
一適隨意坐蒼苔¶
坐看萬古月因思萬古人萬古人不見萬古月長新持¶
酒勸我影可以成主賔利劒不斷愁大藥胡能神南阮¶
與北阮一富復一貧白骨俱化土碧草空自春酒盡月¶
<pb:KR4e0023_SBCK_001-4a>¶
欲落狂歌驚四隣¶
　　　烏龍井¶
曽飲烏龍泉爲愛烏龍井不辭登降勞迢迢越南嶺石¶
散駝馬羣樹結龍蛇癭遂坐泉上亭&KR0147;以觀我影&KR0010;乆¶
科斗滅朝寒轆轤静俳佪不忍去勝處心已領有約待¶
春深携客来煑茗¶
　　　十月既望鳯凰山晚歸¶
村黒畏衝虎且復歸柴門風林月未岀𪧐鳥爭且喧浮¶
雲忽㫁續萬丈飛金盆湛湛天宇高光氣相吐吞我行¶
月還逐是身亦無根試求不死藥飛騰同乆存老妻有¶
斗酒洗盞當前軒酌酒消我憂萬事俱忘言¶
<pb:KR4e0023_SBCK_001-4b>¶
　　　白水村¶
朝發白水村風帆徤如馬行人互先後去鳥紛上下白¶
雲生逺岑青天入平野依稀林木外幡幢見精舎河邉¶
四五家猶是雞豚社我遊亦已屢把酒心莫寫欲訪桃¶
花源悠悠愧漁者¶
　　　九日遊鷹窼山¶
忽忽巳九日出門凈無泥地偏寔斗絶有山如㑹稽賔¶
客後雜遝僕夫各有携天風海上来我馬驕且嘶坡陀¶
出險徑窈窕遵廽溪前登郯家嶺始覺華盖低作者四¶
五人更託千層棲日午扣其户不愁蒼耳迷欲俯棲鶻¶
巢上𨹧萬丈梯豈但畏猛虎彷彿聞天雞共燕脩竹林¶
<pb:KR4e0023_SBCK_001-5a>¶
落日猶在西相看且一𥬇四郊多鼓鼙¶
　　　兩河兵興京師乏食民部尚書曹公徳基出使¶
　　　三呉因紀其事¶
東南寔天府&KR0010;漕三百萬龍城積紅腐虎士班白粲焉¶
知十五年不觧戎馬亂采稆以爲食屯集成背叛至今¶
兩河地僵屍作京觀諸侯土貢絶君憂切宵旰尚書出¶
宣旨䟦渉非所憚國無九年蓄志士常切歎空山獨病¶
臥無書託飛翰中宵望使星迢迢阻河漢¶
　　　送金子厚歸杭¶
故人金子厚四十猶落魄扁舟泝江濤訪我黃山脚我¶
慚老窮經春蠶空自&KR0350;羡君神仙姿翩翩九臯鶴不上¶
<pb:KR4e0023_SBCK_001-5b>¶
光範書暫賣壷公藥高視萬物表道尊卿相薄山中十¶
日留窮天慰離索聮詩出險語酌酒成大噱東風碎河¶
氷歸思中夜作鵝黃催栁條椒紅拆梅蕚重来未有期¶
惜别中頗惡俱宜愼出處一瓢寧改樂飛鴻正南来有¶
書幸相託¶
　　　贈迮元霖¶
迮生固長貧賦詩朝忍飢破裘連百結但覺詩愈竒鏘¶
然擊天球未作秋蛩悲嗚呼識者死舉&KR0038;無人知鼓柁¶
洞庭湖逺過三高祠我無一斗酒為生開兩眉宇宙非¶
不大四顧將安之日落暮山黒百鳥争寒枝翩翩五色¶
鳳寂寞𩀱翅垂聖人坐明光遲汝一来儀¶
<pb:KR4e0023_SBCK_001-6a>¶
　　　耕樂軒¶
𨼆者東海頭安時事耕鑿有田百畒餘相率治墝埆我¶
稼𣳚牛腹我書掛牛角三洲雷雨均既耕必有穫吹簫¶
賽田祖操豚不為薄上給縣官租酣歌見眞樂江南風¶
㬌異况乃賦斂數連雲桑柘盡池臺總零落尚恐兵未¶
休逺近無土著全生虎豹羣豈忍厭藜藿¶
　　　泮池荷花¶
荷生泮池中雲覆明鏡宻清飈激回芳濁水鍾妙質疑¶
碧洗朝雨嫣紅酣落日折莖&KR0137;牽絲食薏時摘實猶疑¶
南浦泛諒匪東林匹¶
　　　戯贈李煥章¶
<pb:KR4e0023_SBCK_001-6b>¶
善愽不成梟善射不中鵠及此感衰謝世道方局促皎¶
皎明月珠如何混魚目¶
　　　食糟蟛蚏¶
江鄉富魚錯有物小而鎧天晴走白沙月暗来滄海空¶
憐朔客疑尚被南翁採刀斧不足膏瓶罌遂俱逮失身¶
酒泉流舉族糟丘醢對此哀汝生食之豈其罪¶
　　　乙巳除夕¶
春風何處来庭草忽巳碧不惜流年馳感此千里客管¶
葛樹功名孔顏豐道徳低回違宿願覧鏡𩀱𩯭白高堂¶
夜張筵新酒行琥珀得失誰與論浩歌永今夕¶
　　　題尚北海聴雨軒¶
<pb:KR4e0023_SBCK_001-7a>¶
海門飛雨集高棟有餘清斜侵虗壁過逺逗大江平簷¶
花朝亂滴庭葉夜俱鳴凉知蘇道暍潤喜濯園英微茫¶
空暝色蕭瑟自繁聲飛盖阻来客獨坐軫深情¶
　　　檇李郭宗夏兄弟五人友愛尤篤後值兵變東¶
　　　西散處宗夏思之為作五鴈圖賦詩一首¶
五鴈何翩翩飲啄同清池失路在中道飢寒不相知昔¶
為八龍聚今作四鳥離驚飈廣漠至十月百草衰天高¶
羽翮短苦受胡鷹欺上林豈不廣念汝歸何時管蔡興¶
流言坐使君臣疑京城死大叔寤生手刃之淮&KR0047;歌尺¶
布千&KR0010;有餘悲東阿苦不容七歩詠然箕骨肉成虎狼¶
所争毫與𨤲我觀五鴈圖為繼鶺鴒詩¶
<pb:KR4e0023_SBCK_001-7b>¶
　　　次韻張希載雨中書懐¶
夏雨&KR0313;百川高岸復深谷鱗鱗低度雲汨汨駛流瀑口¶
營歎翔鸛臆訴哀病鵠征夫在中道少妾亂心曲更希¶
若木光照此車下獨¶
　　　凌霄花¶
大椿何亭亭相傳五百載陵苕亦楊芳灼灼藉光彩感¶
彼徑寸苗附此千尺喬同心無異族假翼在崇朝朱榮¶
耀白日翠㽔牽清飈&KR0414;綿欣有託淖汋静無妖坐愁莭¶
序易顔色易俱凋¶
　　　丙午七夕¶
生寡縻禄情不復就覊絏曝衣記蚤秋置酒陶嘉節曲¶
<pb:KR4e0023_SBCK_001-8a>¶
無二八舞味薦水羞㓗輕紈怯迅飈明燭欺&KR0004;月林鳥¶
戾且飛玄蟬凄更咽主賔&KR0147;晤語兒女空感别耿耿&KR0049;¶
𩀱星漏終河漢沒¶
芳燕樂清夜浩歌悲暮年故&KR0038;山河逈殊方斥堠連交¶
干成契闊賔客暫周旋念曠情易洽懐歸思更綿列星¶
稀未出金波澹始弦落燼秉殘蠟繁吹起終筵後㑹復¶
經&KR0010;舉爵共無眠¶
　　　讀書堆¶
泊舟亭林湖突兀空王宫當時讀書處鳥雀呼秋風前¶
瞻兩金山抃舞波濤中眷兹一簣力克配千仞崇恐有¶
文字藏中夜飛白虹荒哉夢中語且復誑兒童我亦有¶
<pb:KR4e0023_SBCK_001-8b>¶
書癖五經老未通草堂可遂結當作兩希馮¶
　　　登積慶寺閣¶
層構何巍哉金碧中突兀俯見百里外山斷平野闊青¶
天傾東南伯氣忽巳滅憶昨皇慶初六合旣同轍眷兹¶
葭菼中&KR0017;工成觀闕我来属䘮亂彷彿大業末奔竄雖¶
云苦登眺亦頗恱居庸不可見太華&KR0138;一𩬊故鄉今何¶
如路險復霜雪蒼蒼白日晚目送歸鳥沒¶
　　　名都萹¶
趙魏天下樞相從多貴游起家至千石結客傾五侯光¶
輝喧戚里意氣動神州蹋鞠東城罷張筵西第留倒海¶
為我飲兼山為我羞妙舞呈楚豔清歌列齊優共稱齊¶
<pb:KR4e0023_SBCK_001-9a>¶
三夀惟願樂千秋福盈知所戒寵極懼生尤¶
　　　蘭¶
叢蘭何青青羅生滿中澤阿那風葉翻葳㽔露房拆芳¶
㓗終自持光榮諒誰飾勿為時所化&KR0010;晚同荆&KR0068;¶
　　　對月懷邵篔谷¶
携酒東園遊望舒巳就缺促席尊未空方舟君夜發東¶
西耿相望復對三五月階前皓彩&KR0313;牕下朱榮歇同袍¶
成異縣思逐回風結異縣非千里邈若胡與越呉趨唱¶
誰和楚調哀自輟感此百年客世故&KR0106;覊絏榮華一朝¶
露采秀亦可恱歸濯清江流㝠棲保芳㓗¶
　　　懷夏士文¶
<pb:KR4e0023_SBCK_001-9b>¶
樓船昔西邁霜降百草衰日月一何遒子行忽經時衆¶
緑榮枯條谷鳥鳴且悲豺虎塞道路欎欎勞我思我思¶
晨復夜諒匪渴與飢行人𤼵呉門消息安可知且復慰¶
其私豈敢言是非惜哉無六翮念子何當歸雲中有黃¶
鵠㑹㗸東南飛¶
　　　郊居¶
直木惡為輪疲馬思卷斾匡時既非才處約斯寡悔采¶
詩鍳興亡讀易明進退永懐嵇阮放甘與沮溺對¶
　　　送潘時雍歸錢唐¶
海縣兵未息公子今何之酌君莆萄酒聴我白苧詞憶¶
昔来黃灣始為桐子師諸生老伏勝&KR0003;客慚張儀連床¶
<pb:KR4e0023_SBCK_001-10a>¶
風雨夕秉燭𦗟新詩殷殷金石聲眞足觧我頥同居石¶
壁下斗柄倐三移脫略𫝑利交所貴兩不疑乆懐地主¶
恩亦有&KR1052;鱸思束書向錢唐磬折從此辭錢唐寔都㑹¶
西湖天下竒朱樓起相對上有千蛾眉羽衣何翩翩處¶
子氷雪肌樓前五陵兒並馬金鞭垂酒酣復張樂但惜¶
白日馳近者属凋䘮不及全盛時空山鳯凰去月黒號¶
狐狸春風吹行殿碧草生荒基何當從子游觀濤酹鴟¶
夷辛苦草太玄徒為㢘藺&KR0339;子實濟時具飛騰方在兹¶
匠石既巳遇小大隨所施從容宰相前奮舌論安危豈¶
無一尺箠盜賊不足笞天空羽毛急水涸舟檝遲臨岐¶
更揮淚中年傷别離¶
<pb:KR4e0023_SBCK_001-10b>¶
　　　題誠道原瀟湘八景¶
　　　　瀟湘夜雨¶
江空夜如何急雨千里洒水生黃陵廟雲暗蒼梧野鼓¶
瑟來湘靈移舟近漁者重華不可見竹上淚如寫¶
　　　　洞庭秋月¶
軒轅已上天弓劒人間畱唯餘萬古月長照洞庭秋君¶
山雲氣滅水合天光流勿遣金蝦蟆脫歸千文湫¶
　　　　漁村夕照¶
羲和忽西匿阡陌散餘輝澄江度雙翼遥岑明半䂓孤¶
煙野店起歸人一何遲遺榮羡父老衰白無所悲¶
　　　　江天暮雪¶
<pb:KR4e0023_SBCK_001-11a>¶
曽雲起北渚萬𧰼入鴻濛散漫飛輕雪低回逐勁風思¶
羣無牧馬失侣有征鴻泛泛獨垂釣扁舟黃𩬊翁¶
　　　　平沙落鴈¶
羣鴈來衡陽亦如萬里客日暮空俳佪欲去飢無食蒹¶
葭暗汀洲驚飈吹倦翼上林湏春歸寜為羅網得¶
　　　　山市晴嵐¶
山光洗新黛好雨不崇朝日遲䝉薄霧天近靄㣲霄茅¶
茨猶𨼆約金翠欝岧嶤前峰恐無路有客度危橋¶
　　　　逺浦歸帆¶
楚客發天際&KR0045;㠶入三湘回首青山逺忽已過涔陽晚¶
樹何&KR0663;&KR0663;歸思浩茫茫永愧波上鷗漁父共相忘¶
<pb:KR4e0023_SBCK_001-11b>¶
　　　　煙寺晚鐘¶
清鐘象蒲牢夜觸海底鯨海鯨豈有意蒲牢本無聲二¶
物偶相值坐使百里驚高僧定初起月上空山明¶
　　　丙午冬十一月辟亂亭林明年春舘于&KR0045;溪邵¶
　　　篔谷氏四月一日郷兵復大起合境之人鳥驚¶
　　　麏竄不知所屇余亦去而從之既定而返因寫¶
　　　懐云¶
茫茫新戰&KR0163;白草迷四顧烽火連石門我歸亦無路窮¶
魚久在轍驚鵲空繞樹故園今何如猶思讀書處近聞¶
遭殺戮豈復有親故安得附晨風從之西南去¶
　　　出璜溪¶
<pb:KR4e0023_SBCK_001-12a>¶
白首事章句不登金馬門空名苦為累遂枉三聘煩一¶
瓢雖屢空五鼎非所存願偕田父游卜宅溪南村霜寒¶
收柿栗日暮牧雞豚去矣從本性得與巢許論¶
　　　歸崇徳西曹村¶
田翁驩我歸假我茅堂居石橋跨流水夏木文四隅風¶
蟬聒旦暮亦有安巢烏覧之為欣然息駕歌唐虞&KR0009;我¶
六合内何地非其廬荒㢤百年客千金營一區¶
　　　遷居¶
我貧無定居一&KR0010;三四遷破廬僅蔽席於生巳為寛南¶
隣盛車馬圵里矜綺紈高樓出雲雨一一居神仙何異¶
玉臺秀四時遊且盤念力守窮棲去去非所安¶
<pb:KR4e0023_SBCK_001-12b>¶
　　　立秋日¶
葉落天始秋一氣自回薄欎蒸變凄厲衰老獨先覺行¶
雲翳白日向夕風兩作所欣同一漑流水百道落園葵¶
遂含滋可以供我酌白𩬊西隣叟相過慰漂泊貽我酒¶
兩鴟對之中頗怍高歌盡君觴從人誚徐邈¶
　　　夏夜¶
憚暑夕屢興飛&KR0393;亦紛拂玉宇曠無隣星河阻靈匹眷¶
兹朱火中悼彼青陽失舊知傷巳逝新歡邈難即&KR0393;&KR0393;¶
氣如焚惕惕心為怵懼先霜雪交易變蒲栁質彷徨不¶
能寝坐候東方日¶
　　　丁未重午¶
<pb:KR4e0023_SBCK_001-13a>¶
世亂無安宅盡室乆在路山蜩始一鳴海燕時𩀱去巳¶
歎朱户非不見龍舟渡采藥詎能夀酌酒&KR0147;自豫四時¶
倐相代百&KR0010;同為㝢曰長坐風簷更讀離騷賦¶
　　　荅客一首¶
&KR0060;禄非本性適彼南山阿藜藿日不充慷慨獨商歌有¶
客向我言與世同其波商君震七&KR0038;季子傾三河區區¶
守章句白首成蹉跎念之為三歎所樂良巳多潜魚駭¶
鉤餌飛鳥愁網羅結駟非不榮違巳當如何¶
　　　題緑綺軒¶
朱絲操白雪白鶴舞婆娑猶聞廣陵散不廢懊憹歌風¶
来荗苑樹月落洞庭波不見古人乆焉知古意多¶
<pb:KR4e0023_SBCK_001-13b>¶
　　　仲冬秋涇客舎¶
水涸天始寒爽氣薄絺綌空林無榮木斥鹵草俱白紛¶
紛各有營驅馬不得&KR1178;嗟予亦何者慘慘長路側飢寒¶
&KR0106;累之豈不厭所&KR0663;北風来廣漠徒御皆少色踟蹰但¶
四顧白日忽西匿山川莾悠悠沿洄良未極索羣中野¶
獸逐侣南去翼誰能獨無情歸哉山中宅¶
　　　皂林驛¶
朝發白水村夕次皂林驛水腥無飲馬林黒有歸翮昔¶
時兵交地白骨如山積萬&KR0883;今巳夷風亭煥新飾居人¶
尚星散父老悲故迹團團關山月夜逐南征客¶
　　　春日宴滄洲詩一首(幷引)¶
<pb:KR4e0023_SBCK_001-14a>¶
　　　&KR0010;在著雍涒灘春三月一日筠谷高士合賔¶
　　　客序兄弟飲于滄洲一曲平池湧翠高閣延¶
　　　青圓景中天繁隂四合㣲飈逺激幽芳襲人¶
　　　清醥在壺嘉肴既旅徴蟋蟀之刺儉羙伐木¶
　　　　之求友終宴忘疲遷坐復酌鳴葭間發恊朱¶
　　　　鳯之相和舞袖𩀱回翩驚鴻之欲舉嗚呼蘭¶
　　　　亭金谷㑹豈能常滄海流沙兵猶未息懟神¶
　　　　仙之無驗冝曠達以為高用綴新篇以紀雅¶
　　　集詩曰¶
天闊無畱雲山明洗新黛過從属休假置酒滄洲㑹柔¶
荑緑堪藉雜英紅尚在累觴既不辭秉燭還相對清彈¶
<pb:KR4e0023_SBCK_001-14b>¶
促哀響祕舞呈脩態蘭亭今巳矣金谷徒增慨大化㑹¶
有終四時寧復貸厭厭夜無歸從人譏倒載¶
　　　遊仙詩三首¶
巍巍閬風臺層構切青霄一氣存太始三神建高標天¶
風翼芝蓋仙曲和簫韶左携赤斧游右御山圖朝上帝¶
頷其頥元君目相招冨貴一脫屣於焉恣長謡¶
寸田何茫茫其廣周九野超然凌崑崙銀河夜西瀉高¶
厲風塵表日月乃在下神官役&KR0017;工樓觀丹青假勾陳¶
與玄武衛此神明舎麻姑别千霜豈是得道者不見海¶
三枯白𩬊徒&KR0313;把¶
景風扇玄圃漠漠瓊花開手弄天上月夜宴九成臺盤¶
<pb:KR4e0023_SBCK_001-15a>¶
行五色芝酌以𬗋霞杯黃屋豈為貴秦政亦荒哉浩然¶
中獨存萬象方胚胎紛紛夢玄駒生死益堪哀¶
　　　丁一鶴詩¶
大道日巳蕪游談紛𤨏瑣韓非不得死商鞅終梯禍偉¶
哉高世士結屋青山左年来頗得道巳覺初心果朝漱¶
玉池津夜存金鼎火御氣超六虗萬物真蜾臝¶
　　　采芝生詩三首¶
功名不可恃利禄恒為愆舉世紛螘集伊人倐鴻騫十¶
年不出户上友綺與園金芝敷九葩煌煌生石間朝陽¶
晞𪧐露光輝一何鮮采之俻服食度世希神仙永謝城¶
市人振衣百尺巔黃虞悵已逺肆志獨超然¶
<pb:KR4e0023_SBCK_001-15b>¶
采采復采采相與登高丘可以充我虚五鼎何足侔茂¶
陵豈識道且從方士游徒聞甘泉産更入蓬萊求白日¶
忽已暮悲風来素秋未若幽居子不懐四海憂清節尚¶
巢父素心追許由¶
&KR0018;版行欲僵飛蠅死猶集赴燭夜蛾焚好酒猩猩泣所¶
以思逺託道路方險澁寜希百金賞豈慕十户邑永言¶
從我求鷦鷯惟一粒有材寔為累無欲安所入韓彭苦¶
不悟羞同匹夫執商山今寂寥高風邈難及¶
　　　題夏頥貞西疇草堂¶
九山惟鳯凰突兀尊中卣山㫁忽平野四水東南流海¶
潮日夜至新沙成故洲愛此斗絶境遂與長沮游蒺藜¶
<pb:KR4e0023_SBCK_001-16a>¶
苦滿道相率開西疇俗𩔖桃花源無暦知春秋風寒禾¶
&KR0112;熟雨多桑柘稠土芝頗益氣玉延亦可羞過從有𦒿¶
老請謁無王侯四時共相保千&KR0010;非所憂如何萬里客¶
日暮行未休騎虎不得下短衣歸飯牛¶
清江貝先生詩集卷之一¶
<pb:KR4e0023_SBCK_001-16b>¶
#+PROPERTY: JUAN 1
#+PROPERTY: FILE SB04n0405-001淸江貝先生集詩餘-一卷.
<pb:KR4e0023_SBCK_001-1a>¶
詩餘¶
　　漢宫春¶
細雨廉纎乍魚翻綠皺鶯哺紅甜那堪歸期總&KR0018;别恨¶
還添榴花一㸃記重重繡户珠簾人乍起玊釵半脫達¶
山輕拂䨇尖　不道而今落魄怪朱顔頓改換得霜髯¶
無心新聲樂府舊體香奩傷今弔古但時時強擬江淹¶
渾得似春風燕子飛來也傍茅簷¶
　　瑞鷓鴣¶
風林初夜月輪髙鳥飛不盡楚天遥一曲清江恰似瀟¶
湘路何處人家傍小橋　十年空&KR0018;歸來約巳無舊杏¶
新桃謾思田父前時同在雞豚社日相招酒壓梨花醉¶
<pb:KR4e0023_SBCK_001-1b>¶
一瓢¶
　　應天長(呉仲圭秋江獨釣圖)¶
澄江日落渺一葉歸航渡口初泊垂釣何人不管中流¶
風惡西山青似削曠千里楚郷蕭索問甚處更有桃源¶
看花如昨　徃事總成錯羡范蠡風流故跡依約㣲利¶
虚名何啻蠅頭蝸角宫&KR0129;無意着但消得緑簔青蒻鱸¶
堪斫明月當天酒醒還酌¶
　　玉蝴蝶¶
極目江南千里故人何處一叚傷心漠漠行雲纔霽又¶
作輕隂訴西風寒蛩近户皆落日歸鳥投林正秋深殘¶
山剩水應怕登臨難禁　多情總老流黄不&KR0009;尺素空¶
<pb:KR4e0023_SBCK_001-2a>¶
沉綠殢紅迷豈知零落到而今似丁香離膓暗結㸃白¶
雪衰𩯭先侵思愔愔一聲羗管㡬處隣砧¶
　玲瓏四犯(春情)¶
江草江花總付與春風何處池𫟍露染烟裁依舊翠深¶
紅淺天氣漸近清明但&KR0116;比舊時都倦問此情脉脉誰¶
念惟有乳鶯巢燕　銀筝低按斜飛鴈尚依稀小&KR1624;深¶
院珠簾日午重重下空鎻秋娘怨憔悴一束楚腰也定¶
怕蕭郎再見想夜深暗卜歸候把燈花剪¶
　　鎻窻寒¶
鴈别衡陽春光巳到去年時節河堤弱柳拂水萬條堪¶
結更無情東風㡬畨海棠一夜西園發但草深曲徑㸔¶
<pb:KR4e0023_SBCK_001-2b>¶
花人少亂飛蝴蝶　最是傷心切總過了花朝漢宫傳¶
蠟方回未老白髮那教成雪憶當時歌扇舞裙小樓十¶
二空夜月待重㝷舊侣高陽唤酒携桃葉¶
　　八六子(秋日海棠)¶
滿空山亂飄黄葉花仙特地衝寒恨薄命蕭娘嫁晚捧¶
心西子粧成恍然夣間　清明時節曽看院落早鶯猶¶
困樓䑓乳燕初還悵咼了韶華一枝偷綻拒霜争艶㫁¶
霞分彩空嬴得人自先驚老去天應不放春閑𠋣䦨干¶
春風别愁㡬畨¶
　　南浦(賦水光山色舟)¶
一葉小如鳬趂㡬畨樵風日日來徃何處最堪看呉門¶
<pb:KR4e0023_SBCK_001-3a>¶
外都是白波青嶂斜陽半歛采菱尚有蓮娃唱謾載得¶
前村月歸来人家三兩　何湏萬斛黄龍駕灔澦瞿塘¶
接天風浪空爲利名牽誰&KR0014;似鴟夷散髪湖上秋行更¶
好鏡中新綠東西向雪寒夜静定多在蕭蕭蘆花深放¶
　　漁家傲(早春)¶
弱柳絾黄梅傅粉燒燈巳過花朝近塞上歸鴻猶有信¶
飛成陣王孫一去渾無准　院落沉沉人又困腰肢頓¶
&KR0116;羅衣褪兩㸃青山從淡盡君休問青山更有新來恨¶
　　西江月(元夕)¶
夜月將圓寳鏡春氷巳碎青瑶千門燈火近元宵一向¶
薄寒猶峭　海上𩀱魚不至雲間彩鳳難招小樓十二¶
<pb:KR4e0023_SBCK_001-3b>¶
更蕭蕭白髪空思年少　其一¶
十日催花雨過九衢著柳風輕城中何處不觀燈&KR1341;蓞¶
夜開千柄　酌酒何辭㶑灔吹簫更引娉㷚如今海角¶
嘆飄零落月半窻清影　其二¶
　　風入¶
一鉤初月小如眉又是去年時東風著意催花栁元朝¶
過休放春遲野老田夫共樂青山白水相冝　男兒了¶
事却成癡七十更何爲也知七十從來少但從容把酒¶
論詩獨樂園中司馬雲臺觀裏希夷¶
　　鳳棲梧¶
一日思歸歸便許何　忘却歸来路春巳無多風¶
<pb:KR4e0023_SBCK_001-4a>¶
又雨桃花栁絮渾無數　第四橋邊君住否唯有當時¶
月照傷心處水滿洞庭飛白鷺吹簫夜過西山去¶
　　風入松¶
踏槐猶記伴兒童今日總成翁十年不到西湖路輕孤¶
&KR0018;秋月春風回首桃花水逺傷心燕子樓空　倡條冶¶
葉自西東何處託流紅繁華夣斷愁多少都分付鸚鵡¶
杯中莫問今來古徃𠋣樓閒送飛鴻¶
　　水龍吟(春思)¶
楚天歸鴈千行一書不&KR0009;相思苦匆匆過了踏膏時節¶
更愁風雨燕子黄昏海棠春曉㡬翻凄楚問誰&KR0014;爲冩¶
重重别恨筭除有江淹賦　尚記銀屏翠箔抱琵琶夜¶
<pb:KR4e0023_SBCK_001-4b>¶
調新譜芳年易度沈腰寛盡白頭如許弱水三山武陵¶
一曲重㝷何處柰無情杜宇年年此日到淮南路¶
<pb:KR4e0023_SBCK_001-5a>¶
