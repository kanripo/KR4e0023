# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:53.041243
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0403-015淸江貝先生集-卷第十五.
<pb:KR4e0023_SBCK_015-1a>¶
清江貝先生文集卷之十五¶
　金&KR0092;集¶
　　尚友齋記¶
檇李陳景文氏以尚友名其齋求予爲之記予惟學不可以無¶
友盖&KR0085;乎己者狹而資乎人者廣也孟軻氏論取友之道不止¶
一郷一國至於天下之大且欲尚乎古人焉尚友乎古人則非¶
止一世之士而爲千百世之士矣泛而求之若䕫若龍若伊吕¶
者不可及己春秋之臣賢取乎蘧瑗忠取乎子文讓取乎季札¶
㢘取乎孟公綽恵取乎國僑直取乎史鰌其在聖人之門則顔¶
子之仁閔子騫之孝季路之勇子貢之逹曽參之&KR0192;此皆士之¶
&KR0001;當進而友之者至於尚㓛名則有管樂尚氣節則有魯仲連¶
尚神仙則有安期羡門尚隐逸則有沮溺亦豈非古之當友者¶
乎惟其不&KR0085;於一郷而求之一國而求之天下又進而取之古¶
<pb:KR4e0023_SBCK_015-1b>¶
焉盖以無窮之心求無窮之理則&KR0001;謂尚友者盡於是矣雖然¶
上焉而為䕫龍下焉而為沮溺地之相去數千里之逺世之相¶
後數千歳之乆其人烏得而友哉&KR0001;謂友者友其心耳人有古¶
今心無古今之異也言古人之言行古人之道者烏知■不在¶
於一郷一國乎一郷一國且不可誣矧可以誣天下乎故居一¶
郷則不遺一郷之士居一國則不遺一國之士焉同世而相違¶
曠世而相求非善於取友矣予以是朂諸已又以是朂諸人&KR0178;¶
其事遼邈而忽於近也景文其志之洪武六年冬十月既望國¶
子助教檇李貝瓊記¶
　　全清堂記¶
㑹稽婁可先之卒也其妻王氏守義不貳邑之聞人顔&KR0001;居之¶
堂曰全清髙其節也&KR0004;王氏歸可先生子叔仁及澄而可先遘¶
疾不起叔仁&KR0138;七&KR0010;澄孩提耳舅姑閔其少欲嫁之&KR0152;曰吾不¶
<pb:KR4e0023_SBCK_015-2a>¶
幸夫死幸而有二子焉吾忍死吾夫而&KR0025;人死何以見吾夫於¶
九泉也舅姑乃止二子既長亦克樹立而澄至雲間&KR0025;予游者¶
二年值兵變散去越八年㑹于¶
亰師持太史宋公景濂&KR0001;為傳示予求記其&KR0001;謂全清者乃為¶
之言曰古今人以卓行見於霄壤間如詩録恭姜春秋書叔&KR0078;¶
史載夏侯令女及五代王凝妻李氏前後同一不朽者非其至¶
清不可撓烏能以及之且恭姜叔&KR0078;令女李氏豈獨行人之&KR0001;¶
難行求異乎人哉不過為婦而盡婦道爾然上下數千年間其¶
自淪於禽獸不耻為不善未有耻而格於善上與四人班者信¶
其&KR0001;行亦難而至清不可撓非可強而至也譬水之為渭豈無¶
衝風之&KR0001;激驚湍之&KR0001;盪邪衝風之&KR0001;激驚湍之&KR0001;盪其清&KR0025;¶
之而汚者天下之水皆然也渭不失其清者性固異於天下之¶
水歟使其可汚亦涇而已嗚呼教化之不行風俗之日媮義之¶
<pb:KR4e0023_SBCK_015-2b>¶
&KR0001;在雖烈丈夫有不能盡矧責之婦人女子邪以婦人女子䖏¶
變而盡道惡得不貴之而責其為丈夫者乎今澄母夫&KR0255;之&KR0004;¶
咸欲&KR1987;其志而守之&KR0192;絶之嚴如此盖聞恭姜之風而興起於¶
閭閻者謂之全清詎不信夫故論而白之亦詩春秋之意耳有¶
司當上其實旌之以風厲天下可也於是乎書王氏可先同里¶
人年今五十有六而叔仁與澄奉之尤謹云洪武七年歳在甲¶
寅冬十月&KR0004;&KR0123;檇李貝瓊記¶
　　運甓齋記¶
昔長沙公陶侃刺廣州朝運百甓於齋外暮運於齋内人問其¶
故對曰吾方致力中原故習勞耳嗚呼&KR0051;自渡江而南上下俱¶
偷棄中原而下恤侃獨有志於此固非一時坐談老荘者&KR0001;及¶
也及都督荆湘等州檢攝軍府衆事未嘗少閒又甞語人曰大¶
禹聖人乃惜寸隂至於衆人當惜分隂豈可逸㳺荒醉生無益¶
<pb:KR4e0023_SBCK_015-3a>¶
於時死無聞於後其聦敏恭勤於此見之非特運甓一事而巳¶
吾意其擁強兵據重地畜威飬銳之乆當率諸郡請命北伐㧞¶
黔首於羶腥以雪宗廟之耻而即安一方凡四十餘年&KR0001;謂平¶
日習勞欲致力中原者直虚語耳且諸胡迭興未易剪也蘇峻¶
之變國破君辱正臣子灰身之曰大兵雲集乃欲違衆西還縱¶
虎自害亦獨何心哉周太叔帶之難齊小白有洮之㑹晉重耳¶
有温之師侃以桓文自任而&KR0001;以勤王者如此又豈果能踐其¶
言如運甓時邪他日且欲正卞敦之罪敦固可誅矣侃之夷大¶
難立大功亦由温嶠軰激以天下之大義不相異同故僥倖石¶
頭之捷如其中為進退事㡬敗於垂成則何異於敦乎梅陶稱¶
其機神明鍳似魏武忠順勤勞似孔明亦過論也雖然晉之危¶
而復安亡而復存寔資其力此為諸臣之&KR0227;而著之於史焉予¶
故反復論之其行事雖有未至而&KR0001;言則可為萬世法何者人¶
<pb:KR4e0023_SBCK_015-3b>¶
情好逸而惡勞天下之事恒成於勤而敗於逸運甓之喻豈不¶
善邪剡山單陽原以名其齋盖能志乎勤巳&KR0004;陽原讀書山中¶
既老不仕洪武四年¶
詔徴諸儒郡侯強起之既至¶
亰師又辭吏部乃授漢陽湖泊使然官無崇卑能志於勤則&KR0001;¶
施必有過人而不虚生虗死矣因其馳書三千里外求文為記¶
故書以復之若侃之為政漢陽父老固能道之而破陳敏於武¶
昌平杜弢於湘州求其遺跡可想見其風流於千載之下乎¶
　　擁翠樓記¶
四眀之奉化依山為縣而䖏士汪公㓜海縣城西徙家縣治東¶
三十武且朝暮與山相接也猶病其蔽於崇墉不能周逺近之¶
&KR0020;復即後圃建小樓為登眺之&KR0001;焉於是大山横亘於南者玉¶
几第一寳麓次之其西則為石棊盤而鯉湖在石棊盤西五里¶
<pb:KR4e0023_SBCK_015-4a>¶
絶頂有神龍居焉此山之在二方者環拱几席之間矣東有長¶
汀七十二曲如巴蛇赴壑束鱗蹙節宛轉而不得肆世傳唐葉¶
靖命龍&KR0001;開以泄水於海也益東三十里有山曰金鵝又衆水¶
匯於東南為龍潭龍潭之上陗壁千仞&KR0011;屏風狀者曰南山又¶
轉而北望則青錦嶄然與玉几對峙一名蓮花巖此山之在三¶
方者錯出窓户之外矣觀其或起&KR0137;伏或前&KR0137;&KR0077;争竒獻秀不¶
啻海濤湧而石筍列終日玩之有不厭者廣平舒汝臨為題曰¶
擁翠而曹南吴主一書之乃馳書¶
亰師求予為之記予惟晋謝靈運好山日事㳺放至伐木開徑窮¶
天下之竒觀是有山之癖而未得其趣者也今㓜海據其要領¶
而闔境之勝畢效於一樓不待陟鴈蕩放羅浮上&KR0716;廬㳺太華¶
為&KR0085;矣秋髙木脫霜霽天空延朝景之飛雲送夕陽之歸鳥山¶
之翠奄於甌越者無盡而吾之&KR0208;亦無盡焉噫有其地而無其¶
<pb:KR4e0023_SBCK_015-4b>¶
人雖美弗居有其人而無其地雖居弗美此之遺於昔而見於¶
今天固棏待乎人也不可以不志於是乎書¶
　　存誠齋記¶
昔熊渠子夜行遇&KR0397;石以爲虎而射之飲金&KR0255;矢下視石也復¶
射則矢躍無跡射一也貫於前而激於後奚有巧拙之不齊哉¶
始之石而虎也不知虎之非虎信其爲虎矣故志於虎而不志¶
於石宜其射而入也後之虎而石也則知非虎之虎信其爲石¶
矣故志於石而不志於虎宜其射而躍也嗚呼石無情也誠之¶
&KR0001;在雖至堅而開矧於天下之有情者哉是以瞽瞍石也不能¶
不化於子三苗石也且格舞於干羽之時舜亦盡其誠而巳至¶
扵周公之風雷鄒衍之霜荆軻之虹李廣利之泉與韓愈之徙¶
鱷童恢之呪虎王祥之致雀是皆誠之&KR0001;感非偶然矣豈獨熊¶
渠子之射&KR0230;石歟至哉誠乎聖人天也誠無不存人而未至於¶
<pb:KR4e0023_SBCK_015-5a>¶
天必存之而誠焉存則積之乆而驗之大又豈區區匹夫匹婦¶
發於一念者可儗也此吾儒之教必本於誠而不違於動静之¶
頃或者誠有未至徃徃祈天而責人抑何悖歟宣城王徳&KR0073;氏¶
顔其蓄藥之室曰存誠求予為之記故舉其誠以告之如此予¶
聞徳&KR0073;精於醫其㳺¶
亰師也逺近謁之而著治之功非一則凡脩乎巳以誠而其應¶
乎人者固無不存其開金石如熊渠子也何有尚始終勉之洪¶
武七年&KR0010;在甲寅三月十有八日國子助故檇李貝瓊記¶
　　杏林小&KR0046;記¶
醫之稱於古者非一其論有過人者不可目之以醫昔晉侯有¶
疾秦使醫和視之曰非&KR0017;非食惑以䘮志良臣&KR0005;死天命不祐¶
夫以平公之蠱於内不節不時其及宜矣此醫之&KR0001;能言也以¶
國之大臣任其大節而不能禦禍必受其咎則非醫之&KR0001;能言¶
<pb:KR4e0023_SBCK_015-5b>¶
也由是觀之和豈特工於醫人盖工於治國者乎君子謂晉之¶
求毉巳公之疾而巳政非毉之&KR0001;及和不當舎&KR0001;務而責其大¶
臣其&KR0003;似矣使趙孟有和之智以相平公烏有宫室滋侈女富¶
溢尤晉遂至於卑邪趙孟不及此而和能因疾之不可為遂極¶
言之若和之為毉相業在焉固不得復見其人矣後有神仙董¶
奉治人疾不責其報小者使植杏三大者五&KR0010;乆成林復以杏¶
易榖振貧者此又有及人之功非射利庸夫可同日而語也予¶
在成均一日陳君克仁来言其里中之良毉周清逺者其論六¶
氣尤能推和之&KR0003;而一以利人為心號其&KR0001;居曰杏林小&KR0046;逺¶
近謁之常著十全之效徃徃如奉之神非假杏林之名以自神¶
也敢以記請予知清逺非和之智則必為奉之神仙於克仁之¶
言信而可徴矣扵是乎書¶
　　飬志堂記¶
<pb:KR4e0023_SBCK_015-6a>¶
　　　景行氏有堂曰飬志求其說於余乃進而告曰人子之¶
事親不一其飬而飬志爲大居有宫室之安出有㳺觀之適享¶
有鼎烹之美燕有絲竹之娱而&KR0001;志不存焉非飬之至也務飬¶
其志而不恤乎外孟子&KR0001;以僅&KR0091;曽子而以曾元爲戒乎景行¶
曰然曰未也此特事之一耳天下有不同之志士志於學農志¶
於稼賈志扵貨彼積書不觀舎田不耘與盤㳺聚嬉而失其工¶
賈之業&KR0005;貽父母之大戚可謂飬志乎抑不止扵是也志廣大¶
者或沮之以隘志清約者或矯之以汰志勤勵者或敗之以怠¶
矣其視曽元儉扵一肉者又何如哉景行愀然動色乆而始定¶
予遂終其辭曰世之不及曾元者亦人之通病無&KR0085;怪也然君¶
子惡可例於常人邪必也其心同乎父母之心未發而先之既¶
發而從之母奪其&KR0001;欲而違其&KR0001;惡使志之&KR0001;在無一不遂亦¶
庶㡬乎可也乃起而謝曰盡之矣因書以爲記景行噐宏有學¶
<pb:KR4e0023_SBCK_015-6b>¶
事親以孝稱至於既&KR0255;而不忘其心志&KR0132;欲焉今受知大宗伯¶
擢為行人云¶
　　深恱齋記¶
檇李徐孟權讀書南湖顔其室曰深恱謁予為之記予惟天下¶
之&KR0001;恱者莫大乎聖人之遒聖人之道公於人者也而恱之尠¶
盖一貫之旨惟曽子子貢聞之諸弟子弗與也况不及其門者¶
乎顔子由博約而進至於欲罷不能此恱之深者雖簞食瓢飲¶
不改其樂焉冉求乃曰非不恱子之道力不足也則局於藝矣¶
子貢&KR0001;造亞於顔子亦以貨殖為病而閔子騫原思季次不仕¶
於大夫要皆恱其道者歟嗚呼學之不至固不足以言恱悅之¶
不深亦不足以言學必也時有正業以專其習退有居學以一¶
其志安之而不厭為之而不退則其&KR0001;至猶水之入於物其為¶
恱也深矣此君子始終之學成巳而及人也苟未及此則&KR0001;謂¶
<pb:KR4e0023_SBCK_015-7a>¶
朝聞夕死者何事不耻惡衣惡食者何道吾無行而不與二三¶
子者孰知其與天爲一逐於宋厄於陳圍于&KR0716;不合於齊楚汲¶
汲焉遑遑焉無&KR0001;容其迹吾又奚取而恱之也冝見於弟子之¶
親炙者已鮮降于千數百年之後抑又尠矣使學而至於恱則¶
天下之物舉不足以易之者豈暇恱衆人之&KR0001;恱哉衆人之&KR0001;¶
恱居吾適乎體則思崇䑓&KR0201;宇冬穾夏寒而巳食吾厭乎口則¶
思肥牛之腱龍門之鯉而吴人烹之和酸若辛而巳樂吾娱乎¶
耳目則思吹竽戞瑟二八起舞陽阿結楚代奏錯陳而巳是皆¶
恱乎外者非在内也悅之深者體弗安乎居口弗饜乎味耳目¶
弗&KR0229;乎聲伎惟聖人之道爲慊也朱絃而䟽越一唱而三歎有¶
遺音矣尚玄酒而爼腥魚大&KR0245;不和有餘味矣衆人惡得而至¶
之哉孟權既學而恱信其辨於内外不至於交戰者雖然悅之¶
深若顔子者未易及巳學者必法乎顔子其庶㡬乎是爲記¶
<pb:KR4e0023_SBCK_015-7b>¶
　　如在堂記¶
天下之物有氣而無知有知而無情有情而無義此木石之&KR0001;¶
以為木石鳥獸之&KR0001;以為鳥獸也其靈於木石鳥獸者有知而¶
情必&KR0025;之有情而義必&KR0025;之是以莫貴乎人巳故愛其類者恒¶
厚矧父母之属尤非同&KR0011;之可班乎生吾致其飬没吾致其思¶
顔色不得而睹也恒若接於目聲音不得而聴也恒若接於耳¶
一出一入一升一降惡忍死其親哉世之人哀戚見於殯之日¶
不能不殺於其終誠敬見於祭之時不能不衰扵其乆以宰我¶
之學扵聖人且安扵衣錦食稻烏乎是亦可忘邪記曰夫鳥獸¶
失群䘮匹越月踰時則必返廵過其故都廻翔焉號呼焉蹢䠱¶
焉踟蹰焉然後去之小而燕雀啁噍之頃焉然後能去之人扵¶
其親也至死不窮則三年之䘮聖人特為中制使送死有巳復¶
生有節而思親之心則無時而可巳也四明陳思禮者生七嵗¶
<pb:KR4e0023_SBCK_015-8a>¶
而父&KR0255;越二十年又䘮其母煢然孑立而悽愴怵惕徃徃形於¶
秋霜春雨復顔其堂曰如在可謂不死其親矣求予為之記遂¶
舉其說以復之且警彼之朝死夕忘曾鳥獸之莫若者焉洪武¶
七年嵗在甲寅夏四月初吉國子助教檇李貝瓊記¶
　　約牗軒記¶
余讀易至坎之六四與諸生論大臣上結扵君之道而張繼善¶
来謁且言其友宣城黄立本者好學工草書顔其㳺息之&KR0001;曰¶
約牗敢以記請余始恠之既而復曰坎自二至五似離中虗之¶
象為室之牗焉牗者通也詩曰天之牗民毛公訓牖為道道亦¶
通也甞觀孟子一書告子學扵孟子者也其論性也雖孟子正¶
言折之卒不悟其非者非蔽之甚扵齊梁之君乎而夷之墨者¶
會一本之說由其明之可通也故在内者惟虗能受而不見其¶
盈盈則不可強通之扵外在外者惟虚能入而不見其阻阻則¶
<pb:KR4e0023_SBCK_015-8b>¶
不可強通之扵内此猶光耀之燭室不扵户而於牗牖非正也¶
自牗而通則一室之暗洞然八荒矣聖人之拖教亦然是以成¶
徳違才異術而同功今立本之取易是能虚以受人思通其蔽¶
者予請盡言以告之可乎先師有曰約質言也牖牖下也納爵¶
牗下而酌也一樽之酒一簋之食其樂用缶其告用約貴乎質¶
也嗚呼誠莫加於質故上林嗇夫之敏周勃張相如弗與也公¶
孫弘之詐汲黯弗與也趙綰王臧之文石&KR0108;弗與也然文有餘¶
而質不足曷若質有餘而文不足也代之恱春華而忘秋實者¶
古今&KR0001;同此浮華多合而恭謹之士恒屈矣立本信能守其質¶
而一於誠可以䖏險而無咎是亦約牖之一說尚勗之哉¶
清江貝先生文集卷之十五¶
<pb:KR4e0023_SBCK_015-9a>¶
