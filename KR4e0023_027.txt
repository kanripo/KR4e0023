# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:53.546351
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0403-027淸江貝先生集-卷第二十七.
<pb:KR4e0023_SBCK_027-1a>¶
清江貝先生文集卷之二十七¶
　中都集¶
　　東白軒記¶
昔余僑居海昌之黄灣甞逰百丈山&KR0005;循龍湫而歸天黒失道¶
宛轉&KR0055;林亂石間逐螢光而前足為之兀目為之瞽遂抵野人¶
之廬宿焉既而天雞三&KR0197;日車自海濤中出起而覧之六合之¶
内可見豪髪盖旦而東夕而西西則淪扵地而萬象俱晦既東¶
則白矣古人從時作止則向之&KR0001;苦委身無人之境以觸&KR0849;豹¶
盍俟天之方旦邪扵是與客酌酒相慶且論世之否泰亦日之¶
夜旦宜即一日之近以永一世之逺乎自周之遷歴春秋戰&KR0038;¶
則既昏而白扵漢自漢之亡歴南北六朝則既昏而白於唐五¶
季大&KR0333;巳極至宋始白而禮樂文物為近扵古宋訖而中國復¶
淪扵夷狄君子扵此盖&KR0055;傷之必有継宋之白扵百年之後者¶
<pb:KR4e0023_SBCK_027-1b>¶
越二十年而¶
大明肇興四方萬里莫不瞻其景氣之新農夫野老相與謳謌¶
田里以爲一時之快焉余既喜其言之符嘗欲爲&KR0003;以著其無¶
徃不復之理有不能巳者属病未果而姚江虞玄佐氏有讀書¶
之&KR0001;題曰東白命其&KR0025;子今&KR0101;察御史魯瞻来謁記乃書以復¶
之異時尚當相&KR0025;江上觀瀚海扶桒之勝猶能爲東白之賦是¶
爲記¶
　　復古堂記¶
梅川爲餘姚之勝䖏士虞玄佐氏居焉凡自邑而徃者逆折行¶
數十里而山石林木皆古人民棊布星錯務本而不争多至百¶
&KR0010;朝莫徃来東阡西陌間熈熈然如無懷&KR0081;天氏之徒則風俗¶
古矣玄佐繇逺祖永興公以来歴三十七世而嶼山之南猶&KR0197;¶
虞家城其室廬古衣服古器皆古鼎匜無新制客有過其門者¶
<pb:KR4e0023_SBCK_027-2a>¶
病其習之過於野居之過於常&KR0060;非咲之以爲不合扵時也獨¶
樂之不厭且名其堂曰復古日讀古書其中鴻生碩士咸爲賦¶
詠而又徴記於余乃告之曰孔子生春秋時徃徃傷今之不如¶
古則春秋巳非古矣矧距孔子二千餘年中&KR0038;胥淪扵夷至變¶
其&KR0285;好變其語言賤樸素而尚奢靡先王之法蕩然無復存者可¶
勝歎哉有能以復古爲事豈非性之獨異乎人出扵氣習薫陶¶
之外也然古今人不相逺以今觀之則古之爲古矣惡知古之¶
不爲今乎以古觀之則今之爲今矣惡知今之不爲古乎吾&KR0005;¶
通古今而一之非有古也亦非有今也求其道而巳矣道越萬¶
古猶一日使吾之&KR0001;言皆古人之言使吾之&KR0001;行皆古人之行¶
衣不必逢掖也冠不必章甫也其人猶古也徒泥其徃而詭於¶
今忘其内而飾乎外曰是能好古而不徇時者也余未之信焉¶
嗚呼方俗之益偷益偽尚幸見&KR0002;人於&KR0001;不&KR0023;見是知古之可¶
<pb:KR4e0023_SBCK_027-2b>¶
復誓&KR0005;徃而&KR0025;之以詠有虞之音其為適何如邪姚江之上必¶
有和余者扵是乎書洪武一年&KR0010;在丁巳冬十月初吉檇李貝¶
瓊在東軒冩¶
　　學古齋記¶
國子生桐川郭審言分教臨淮也顔其讀書之&KR0001;曰學古間過¶
中都見余求文以記之余時承乏助教義不&KR0023;辭廼復之曰時¶
非古而必學扵古豈非有可因而不可變欤周官曰學古入官¶
是周不自為古也&KR0003;命曰學扵古訓是商不自為古也以今觀¶
之商周非不古盖創扵前者有堯舜焉有伏羲神農黄帝焉&KR0001;¶
謂開物成務者也降扵秦漢及唐恒以古之為固而病其難行¶
繇是日趍扵便亦&KR0020;之使然耳苟求其中正無&KR0102;惡可不以古¶
人為法哉嗚呼古之人吾不得而見矣其道則&KR0497;扵六經故知¶
㡬莫過扵易辨事莫過扵書理性莫過於詩正行莫過於禮褒¶
<pb:KR4e0023_SBCK_027-3a>¶
善貶惡莫過於春秋此皆彂於古人之藴孔子定之為萬世法¶
炳焉與二曜齊明則學古者盡力於此非&KR0002;荘周虗無之宗申¶
韓刻哨之習蘇張縱衡之辨孫吴權變之術司馬&KR0118;&KR0045;䧺瑰麗¶
之辭舉不足以為學者也余之昏愚怠惰既失扵蚤&KR0010;今雖欲¶
進則既老而莫䏻及焉審言入官有日&KR0005;以成諸巳而施之人¶
必習扵一出一入之間上泝伏羲神農黄帝堯舜之相&KR0019;無汨¶
扵諸&KR0003;之爛熳庶㡬不壊其心術而徇乎一時之好焉雖然聖¶
人之學古也必本於信而敏以求之信之不&KR0055;求之不敏又何¶
以知古之可學而極其&KR0001;至乎故反覆論之終舉其要如此尚¶
朂之㢤是為記審言生九&KR0010;䘮父大父仲銘鞠之既長好學克¶
自&KR0035;立為䏻守其業云洪武十年&KR0010;在丁巳秋九月既望檇李¶
貝瓊記¶
　　崇志齋記¶
<pb:KR4e0023_SBCK_027-3b>¶
王公之尊賁育之猛季孫之富舉不足以撓吾中者盖有不随¶
氣而衰不與時而變逹則行而利乎物窮則晦而樂其天此志¶
之為大與天地相配欤孟子持其志易曰髙尚其志孔子曰匹¶
夫不可奪志也而世之有志者恒尠&KR0001;見者小而不見乎大所¶
務者近而不務乎逺奚翅蛭螾自足扵蹄涔孰知鯤鯨之縦扵¶
海鷽斯不出扵蓬蒿惡覩鴻鵠之翔乎天㢤惟豪傑之士立乎¶
萬物之表而本之以誠其進徳也必果其成功也必銳聖賢事業¶
莫不在我矣由是&KR0026;之人品不同而&KR0001;志亦異如此然學者又¶
可甘心卑汚茍賤之域而忽於髙且逺邪志伊尹之&KR0001;志則恥¶
其君不為尭舜一夫不&KR0023;&KR0002;撻扵市亦伊尹也學顔子之&KR0001;學¶
則無伐善無施勞亦顔子也君子豈強人之不䏻乎亦在為之¶
而已余甞以是告人特未見其䏻自厲者至一時好髙而行&KR0137;¶
違之又無足称焉今兵部尚書陳公彦銘顔其讀書之&KR0001;曰崇¶
<pb:KR4e0023_SBCK_027-4a>¶
志不逺三百里求余記故舉其&KR0003;以復之且公由幕府一蹴至¶
夏官其位既崇矣位之崇者寔由崇志而致&KR0002;余之&KR0001;以告公¶
者不在扵位而在扵道徳焉苟志扵道徳推之&KR0001;爲&KR0005;見事業¶
無窮非顯扵一時而及乎百世非榮乎一郷而施之天下此盖¶
公之素志亦人之&KR0001;深望也於是乎書¶
　　望雲軒記¶
唐司空狄公仁傑方爲并州法曺也北登太行囬望白雲&KR0012;飛¶
曰吾親舍其下徘&KR0422;乆之而去&KR0038;史遂書之以傳于今余嘗論¶
之雲之爲物或徃或来固無方也或起或㓕固無時也又奚待¶
託之以寓吾思親之意邪盖以去親數千里外欲見之而不得¶
得見者雲耳雲之&KR0001;在親之&KR0001;在乎是其眷眷不忘扵旦莫即¶
&KR0001;見而發之殆非因雲而思也求之於詩見扵風曰&KR1406;彼岵&KR0006;¶
瞻望父&KR0006;又曰陟彼屺&KR0006;瞻望母&KR0006;此人子勞于行&KR0229;而思其¶
<pb:KR4e0023_SBCK_027-4b>¶
父母也見扵雅曰王事靡盬不遑&KR0005;父又曰王事靡盬不遑&KR0005;¶
母此先王遣使干外閔其情而代之言也由是觀之有事君之¶
公義有在巳之私恩無公義非忠臣無私恩非孝子二者雖不¶
能兼而不可以相廢者此狄公望雲之感寔同扵&KR1406;岵之詩人¶
抑在上者亦䏻閔之也乎後多興起而慕效者又足以見千萬¶
人同一心千萬世同一時也永嘉鮑佑彦佶洪武八年繇&KR0038;子¶
生分教河南之湯隂者三年而違離色飬之乆遂題其&KR0001;寓之¶
室曰望雲比過中都求余記以申其志故為之&KR0003;如此雖然彦¶
佶方奉¶
詔囬亰師&KR0005;見其為¶
天子使持莭玉門之西天山之北乗時&KR0035;功如狄公之顯干天¶
下後世庶幾盡乎公義私恩忠孝扵是而著矣余當一書再書¶
非止扵如此而巳尚朂之哉¶
<pb:KR4e0023_SBCK_027-5a>¶
　　具慶堂記¶
國子生四眀之定海戴習者宋朝奉大夫埴之六世孫也見余¶
中都而告曰吾父年今四十有九母亦五十矣耳聦目眀過扵¶
少壮者而吾兄弟二人又同室而居如春之和其心樂焉因名¶
其堂曰具慶&KR0145;楚茨詩人之語也敢以記請余甞論天下之樂¶
繫乎人者可必而出扵天者不可必可必者世之&KR0001;恒有不可¶
必者世之&KR0001;不恒有也孟子曰父毋俱存兄弟無故非樂之出¶
扵天而不可必者乎當四方無事之時求之扵人而&KR0014;有之者¶
巳尠况乎兵變之後方數千里&KR0137;隕扵矢石&KR0137;夭扵疾疫飢餓¶
父母俱存而無故益又鮮也習之䖏山海斗絶之地不為矢石¶
之&KR0001;隕不為疾疫飢餓之&KR0001;厄一門克享&KR0132;艾以睹洪武太平¶
之盛是符詩人之&KR0001;謂具慶者矣嗚呼君子三樂之一尤人情¶
之同欲使有父而不及事其母有母而不及事其父有父母而¶
<pb:KR4e0023_SBCK_027-5b>¶
兄弟或離散分䖏是皆不足扵心又烏得而為樂也&KR0002;習之具¶
慶則既足扵心矣今分教相臺三年&KR0005;上亰師受官而歸也春¶
朝月夕奉其二親帣韝鞠&KR1743;稱觴為夀其樂又何如㢤此天也¶
非人之&KR0001;䏻致也余因而推其本矣易曰積善之家必有餘慶¶
初埴之事理宗也為&KR0005;有仁義之稱而無&KR0849;&KR0064;狼殘之&KR0228;好讀¶
書甞著六&KR0052;講義而䑕璞論深刺時之不辨名實者後忤丞相¶
賈似道意遂斥之扵外以終然其&KR0001;積者巳厚而天之報之也¶
亦必厚矣故習有人&KR0001;不可必之福豈不知其&KR0001;自㢤尚益綿¶
延其慶扵無窮而大朝奉之世可也扵是乎書習字原學通敏¶
好學蚤&KR0025;吾友桂公彦良胡公舜咨㳺而人多推許云¶
　　旅軒記¶
余甞觀乎逆旅之舎矣朝而至者夕徃而更其次夕而至者朝¶
徃而更其次以其犇走東西南北之塗求庇扵信宿之頃雖毀¶
<pb:KR4e0023_SBCK_027-6a>¶
而莫之完缺而莫之&KR0024;其&KR0020;然也及&KR0026;巨家右族治第相髙至¶
費千金而風臺月榭各㩀形&KR0020;宜若可乆而不易者越數十年¶
間或死或徙巳非一姓孰非逆旅邪凡居扵是者奚翅朝夕之¶
忽来忽徃邪不獨是也天地亦大逆旅也萬物之託扵中其生¶
也必有盡其成也必有敗或近而一時焉或逺而一&KR0010;焉又其¶
逺而一世焉由是論之皆旅而巳有通其道者其㡬扵達欤友¶
人陳生原秉謫居臨淮五年以旅名其室且求予為記遂進而¶
告之果以今為旅邪惡知向之非旅也苟知向亦旅也則今可¶
以忘吾旅矣其在楚也楚吾郷也其在越也越吾郷也焉往而¶
非主亦焉往而非旅雖然原秉生於雲間長於雲間有戀戀不¶
能忘者是固天下之同情盍視古今之星馳颷逝蹔而不常如¶
此則視臨淮猶雲間耳又焉能必於一方而不為旅哉尚因吾¶
言以廣其志是為記¶
<pb:KR4e0023_SBCK_027-6b>¶
¶
清江貝先生文集卷之二十七¶
