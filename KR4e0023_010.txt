# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:52.833085
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0403-010淸江貝先生集-卷第十.
<pb:KR4e0023_SBCK_010-1a>¶
清江貝先生文集卷之十¶
　兩峯集¶
　　春暉堂記¶
余讀孟東野慈母吟未甞不三復其辭為之慨然流涕也嗚呼¶
論徳莫大於父母故蓼莪之詩曰欲報之徳昊天罔極是以父¶
母同乎天矣東野又以慈母之厚同乎四時之春焉自寸草之¶
微觀之氷雪之沍天風之烈莫不凋落腐敗如萬馬蹂躪無一¶
存者及氣之閉者既通而物之殺者復蘇則萋萋菶菶其生自¶
有不可遏者當是時充塞六合之大一春暉耳而慈母之徳似¶
之拊我畜我長我■我顧我復我出入腹我豈特壯而有事四¶
方而憂其行之乆哉此人子之春暉不可以不報者不報不子¶
也然亦不知其所以報也何者其所施者無窮故其報也無窮¶
五鼎之&KR0408;口惡足以為養八音之恱心惡足以為樂乎或敓於¶
<pb:KR4e0023_SBCK_010-1b>¶
事而不得報焉於是即一衣而有春暉之感如東野者至形之¶
於詩歟然蓼莪之詩人兼言父母而東野專以母言者豈以父¶
母之愛雖同而慈母為尤甚或者其母獨存故不及於父也且¶
自比於寸草者亦匪莪伊蒿之意傷其不為天下之美材耳余¶
蚤不天獨與母居貧無以為業二十餘汲汲東西南北以營衣¶
食不及朝夕在其左右既老又不能行道於上身顯而名立以¶
為親榮徒貽其憂而莫報其徳固有愧於春暉也多矣岳君東¶
伯者名臣之子孫也折節讀書以明經選于有司未上浙江行¶
省丞相逹識帖木兒板授傳貽書院山長其母春秋巳高而康¶
寧無恙遂以春暉名其所居之堂且求余為之記余知其與東¶
野之所感者仐昔不殊而克報人之所不得報非&KR0002;余之徒懷¶
區區之心如寸草者惡得不重有所愧乎噫孝子不匱永錫爾¶
&KR0011;&KR0005;見天下之人觀東伯名堂之義有以感其同然之心而思¶
<pb:KR4e0023_SBCK_010-2a>¶
報春暉者非一余豈一書而巳哉¶
　　清&KR0046;堂記¶
&KR0181;微為海昌第一峯而廣福寺者寔據&KR0181;微之勝宋慶曆間慧¶
悟大師之所建也距今四百年矣慧悟之徒因公度地寺之東¶
北剪茅築室題之曰䆠軒後禮公又築清&KR0046;堂於䆠軒之北為¶
燕坐之所&KR0071;禮公而興者未暇詳其人而在元季則有進庵先¶
公起山興公春山勝公珤山珎公大銘鍳公明逺昶公源委相¶
承皆一時之傑然者也時清&KR0046;多歴年所棟摧瓦腐不支風&KR0040;¶
勝公圖撤而新之首發私幣以倡其徒經始於至正十有二年¶
五月落成於是年八月幷葺堂之東西兩掖其制視前為加廣¶
焉又以其羡造用噐&KR0497;&KR0010;時之設無俟假於人矣十三年鍳公¶
没越明年珎公繼没而興公嘯詠不事事庶務悉&KR0029;之勝公十¶
八年先公復没則&KR0132;老凋落過半勝公亦孤立而無助矣矧&KR0010;¶
<pb:KR4e0023_SBCK_010-2b>¶
入不給賦歛日煩於是内營外應凢十有五年雖震撼擊撞盤¶
錯紛紏處之卓然不見䟦疐之患奚啻砥柱屹立波濤中衆恃¶
之以為安也今春秋巳六十因命明逺代掌其事即退而休於¶
清&KR0046;焉每一食之頃&KR0186;懇懇為言自少至老執勞不倦及兵交¶
境内學佛之徒散于四方而守是區區不去者懼&KR0018;先公之所¶
託且欲遇變而益厲耳我後人其念之哉其念之哉明逺既服¶
其訓且求余記其本末之詳俾来者知其所積非一世所成非¶
一人觸於目而警於心也余乃為之歎曰天下之事必有所基¶
以開其後必有所述以成乎前而代之忽堂構之&KR0009;者抑何衆¶
也近而吳越之區自五山之盛至於山臺野邑炳焉金碧之交¶
煥者忽巳走狐兎而翔鴟鳶而一堂之小巋然如靈光獨存豈¶
非善述之大效為能圖前人之所難者歟大雄氏以天地為幻¶
&KR0002;無待彼為損益而先後之樹立如此亦教之所關也嗚呼廢¶
<pb:KR4e0023_SBCK_010-3a>¶
興存亡相㝷於無窮猶寒暑夜旦之必然寔繫於天而不繫於¶
人也然天不可必也其可必者人而巳故盡人道以聴天可也¶
責諸天而遺乎人不可也是昔之&KR0071;進庵者在春山而今之繼¶
春山者又豈不在於明逺邪&KR0005;見慧悟之傳乆而愈熾巳故為¶
書其&KR0003;使掲諸壁且不特以朂明逺異時之後明逺者其亦鍳¶
於兹乎明逺年甚少深於教乗至&KR0002;讀書鼔琴工五七言詩皆¶
其緒餘云洪武四年龍集辛亥夏五月初吉檇李海鶴生貝瓊¶
在殳山草堂冩¶
　　半間雲記¶
海昌廣福寺之逵上人者鑿崖構屋髙岀飛鳥顔之曰半間雲¶
且徵余為之記余乃詰之曰雲之狀何如也上人曰當清秋時¶
天&KR0005;雨初氤氲上升如蒸饙既而&KR0013;覆岡巒又如玉女曝衣不¶
見逺近及天風引之勃然入吾室中泛窓户撲帷幔排之而不¶
<pb:KR4e0023_SBCK_010-3b>¶
能去&KR0259;之而不能執皜然如犯大雪山行覺有清氣凄凄逼人¶
如泳秋濤中前開而随合莫測其涯際也始吾甚厭之然一榻¶
之外舉非吾有吾特寓焉而巳矣雲之止邪吾不以為窘雲之¶
去邪吾不以為泰中分吾室而居之夫豈不可乎復徐而思之¶
逹官巨姓築第綿里屹乎山廻翼乎鳥舉雖欲一與雲接而雲¶
且不至焉不過畜聲伎蔵寳玉所以瞽目而簧耳者朝暮交於¶
左右及元季兵變又皆&KR1025;於武夫悍將汚於&KR0043;隼飼馬之所雖¶
惡之&KR0002;仇而卒莫敢訶奚&KR0002;雲之在吾前也今一室之小幸而¶
不為聲伎之居寳玉之府也又幸而不為武夫悍將之所敓也¶
為吾與者特雲耳故吾之視雲不啻故人嘉客相忘相狎惡知¶
其孰主孰賔也哉先生試終言之余應之曰上人知雲之勝彼¶
其論高矣猶泥於有跡未能㑹物我而一之也未能㑹物我而¶
一之則亦同室而胡越耳嗚呼雲無心也吾亦無心也以無心¶
<pb:KR4e0023_SBCK_010-4a>¶
相遭則吾之為雲邪雲之為吾邪其飛揚下上而彌乎六合其¶
卷而斂乎至宻孰得而囿之邪然非上人之造於道不足以及¶
此巳上人曰善遂書而為記洪武四年嵗在丰亥夏五月既望¶
檇李貝瓊在清江一曲冩¶
　　西翠樓記¶
海昌郭子振氏葺居第之西偏小樓一所顔之曰西翠一時魁¶
人碩士賦詠者多矣乃馳价求余為之記余觀岸海之山自鳯¶
凰百丈而下皆卑不可見距邑西百里為吴興其七十二弁連¶
延&KR0002;海濤起伏湖上者舉在欄楯之外此闕於東而拱於西也¶
然西不止於是焉摭其大者㮣之&KR0716;廬為九江之竒觀又放乎¶
西則嶽之太華嶄然特起與天一色其翠當百於弁也又放乎¶
西其去中國絶逺者則峨眉雪嶺其翠奄乎巴蜀吾不知其幾¶
千萬里極於崑崙之墟所謂天柱者益峻而廣其翠奄乎康居¶
<pb:KR4e0023_SBCK_010-4b>¶
大夏吾又不知其㡬千萬里也大扺極西多山自開闢而&KR0020;巳¶
然故雄秀之所在禹載不得而至&KR0078;轍不得而窮近即七十二¶
弁之翠其所不及者皆可按圖而歴攷之歟盖人之器非可限¶
也觀夫四境之勝莫過弁之在西矧觀夫&KR0716;廬太華乎觀夫峨¶
眉雪嶺與崑崙乎雖然山之小大萬有不齊而真賞之㑹于心¶
則一耳當夫積雨新霽海日東岀於是挹爽氣於拄頰之頃天¶
空無雲倦翼盡歸於是賔素月於尊爼之間則其&KR0009;興之高為¶
何如哉視彼屑屑焉溺於聲色狗馬珠玉錦繡者抑巳陋矣子¶
振尚覧山之翠蓄而為徳則厚重而不遷彂而為文則峻絶而¶
不可踰斯反諸身者卓然有所樹立是亦崑華之㧞乎衆山豈¶
小夫孺子所得而企邪余固有以望之非直為一樓状其勝而¶
巳也故不辭而記之子振世業醫其先由汴徙南至祖君玉公¶
蓄善藥以應人之求往往不責其直而起人於阽死俞公伯貞¶
<pb:KR4e0023_SBCK_010-5a>¶
為書種徳二字揭于堂及子文伯文叔克紹其傳而子振盖文¶
伯之子也有祖風尤工鍼砭為時所推云¶
　　處静軒記¶
檇李張克成氏蚤從沙門珩公伯琚於報忠以究大雄氏之法¶
乃闢燕坐之室題曰處静馳書質於余而請記焉余儒者也道¶
不同不相為謀言之無乃悖乎辭不&KR0023;則復之曰人以一粟寓¶
乎天地而百&KR0010;之中没没焉惟物之徇喜怒哀樂所以相感相¶
仇者奚啻㓂之乗&KR0169;交至禦於東而生於西苟無道以處之其¶
不至於顛倒錯亂眩瞀迷惑者亦寡矣傳有之曰静而後能安¶
盖静則一一則已勝於物物不足以動之不静則貳貳則物勝¶
於已恒為所誘而俱往焉是知外物不待絶也惟處静以御之¶
耳學佛者亦然特以外物為外而惡其累巳不擇義利一切欲¶
絶而去之且必塞其聞見無思無為使同乎槁木死灰豈不過¶
<pb:KR4e0023_SBCK_010-5b>¶
哉鏡之空也物至而鑒不能使之不鑒也鑒萬物而不為物昏¶
也心之靈也事至而應不能使之不應也應萬事而不為事撓¶
也君子之學如此而巳彼亦不通於道而分内外為二本歟昔¶
明道先生甞告張子以性無内外之說與其是内而非外&KR0154;&KR0002;¶
内外之兩忘也程子之言可謂精矣惜乎學者不知攷徒恱荒¶
唐恠誕以為高殆&KR0005;絶聖棄智然後謂之静又烏知静必有覺¶
初非一於静邪克成求定於至静其與徇物之徒相去萬萬余¶
懼其不察於是故舉所聞而盡告之&KR0002;處静之要則在於誠與¶
敬耳由是而進&KR0005;見所謂定者不以動静而定異日尚有以徵¶
之矣洪武五年&KR0010;在壬子冬十月既望貝瓊記¶
　　来青堂記¶
秀之&KR0046;君子陸景逺氏家於殳史兩山之下以来青顔其堂&KR0145;¶
宋王文公詩語也謁余文以記之余惟邑居者恒病於秋隘雖¶
<pb:KR4e0023_SBCK_010-6a>¶
極天下之雄秀如天台鴈蕩不得覧寸碧於江雲海雨之外而¶
景逺據地之清曠不為崇墉所限飲食起居與山相接可以寓¶
吾目而快吾心奚必天台鴈蕩哉盖真賞之所在不以一簣為¶
卑九重為髙則天台鴈蕩不廣於殳史兩山而殳史兩山亦齊¶
乎天台鴈蕩之雄秀其真賞一也於是坐挹空翠於几席&KR0002;賔¶
主然而雪霽之晨雲歸之夕尤冝也于以讀書于以鼓琴或命¶
客傾壺分曹對奕殆無邑居之囂不知文公之在金陵與是何¶
如邪故甞論之文公之文章氣莭䘮於一時又豈後人之可儗¶
而其相神宗也雍容廟堂之上以伊傳之業自期不得有兩山¶
之青以為玩卒行新法以亂天下&KR0145;譏當世既罷而歸也来青¶
之語且見於閑居之頃豈不貽山之愧乎今景逺放浪田里三¶
十餘年以沮溺之志自適得䘮不怵于内榮辱不加於外是無¶
文公之位亦無文公之誚兩山之青為吾之所專矣余亦有好¶
<pb:KR4e0023_SBCK_010-6b>¶
山之癖者觀秦望於越觀西山於錢唐觀洞庭於姑蘇既老而¶
息於兹&KR0005;從之築室其旁當割山之半青矣故記之¶
　　醫鏡密語序¶
按&KR0051;王惟一銅人經督脈始於齦交終於長強任脈始於承&KR0308;¶
終於㑹隂足太陽始於睛明終於至隂少陽始於曈子髎終於¶
竅隂陽明始於頭維終於厲兊太隂始於太白終於大包厥隂¶
始於大敦終於期門少隂始於湧泉終於俞府手太陽始於少¶
澤終於聴宫少陽始於関衝終於耳門陽明始於商羊終於迎¶
香太隂始於少商終於中府厥隂始於中衝終於天池少隂始¶
於少衝終於極泉凢三百六十有五而十二經十五絡之表裏¶
可攷巳然一膜之間死生之判不可以易語也代之醫者&KR0011;曰¶
背膂之強者刺人中以冩之頭目之昡者刺風池以補之與間¶
使之治瘧後溪之治癎大敦之治疝三里之治五勞視之&KR0002;甚¶
<pb:KR4e0023_SBCK_010-7a>¶
易者惡知九鍼補㵼之法不難於迎随提按難於察周身之¶
而刺之適乎淺深歟姑舉其凢&KR0002;鳩尾一穴直中庭之下鍼¶
二寸五分止中心者尋亡中肝者三日亡中肺者五日亡中胃¶
者七日亡中膻者一日亡中腎者不終日亡由是推之苟不知¶
淺深之冝輕於用鍼鮮有不悮中而殺人者故雖極其巧又可¶
以人而試吾之巧邪在皇元時竇文貞公得丘長生之傳大顯¶
于中朝而四方咸宗之且推其所得述標幽二賦行于世復注¶
銅人鍼經密語一卷未成而没其徒有蘭溪王鏡潭及其子瑞¶
菴者增注而成之則三百六十五穴之分寸不可有一過不及¶
之差淵乎微哉一日瑞菴挾之訪余殳山求序以&KR0227;其端余讀¶
之累日為之歎曰嗟乎鍼為醫之一耳而書之浩繁有不可勝¶
窮者皆非所以為密也夫觀室而不覩其宻則未造乎室&KR0408;道¶
而不求其密則未造乎道&KR0024;注密語其用鍼之穾　乎然其書¶
<pb:KR4e0023_SBCK_010-7b>¶
閟而未廣也鏡潭父子因文貞公之注復詳之於後則所謂密¶
語者既顯而不得閟矣學者&KR0023;從而攷之則知其所慎而見於¶
治人者足以冀夫十全之效而無悞也巳故不辭而書其說云¶
　　玉泉&KR0046;居圖序¶
玉泉山距蘭溪三十里當五峯之北嶄然青芙蕖危挿天半與¶
金華東西相望而半山石皆雪色&KR0011;瑶琨者以其如束帶然故¶
一名玉帶其顛有峯特起曰露峯峯之下有泉正岀曰鏡潭潭¶
通浙江而澄澈可鑒或疑神龍居之故又名玉泉山云山多合¶
抱之木與夫空青丹砂千&KR0010;之琥珀往往得之昔舒元輿金仁¶
山甞&KR0046;其中非獨神仙釋子樵夫野老之所託也在皇元時則¶
有王氏者為蘭溪之巨姓蚤從竇文貞公學九鍼&KR0024;㵼法客京¶
師二十餘年不樂仕而南歸營於鏡潭之上自號鏡潭先生左¶
右樹杏千株每花開時逺近爛然與日光霞氣相射望之不啻¶
<pb:KR4e0023_SBCK_010-8a>¶
董林焉其族人子弟徙而從之者錯居其旁至數十家烟火之¶
相連雞犬之往来熈熈皥皥有太古之風世莫得而知也則玉¶
泉之境因人而益勝矣余不及識鏡潭先生&KR0023;與其子瑞菴交¶
瑞菴屢游三吴間一日持&KR0046;居圖示余且&KR0005;老於是因求文以¶
志之余受而觀之乃為之言曰天下之名山非一而玉泉其東¶
南之雄秀者乎&KR0002;鏡潭所據峰巒林壑之美殆與終南少室並¶
冝游而玩者所以長往而不来也然盧鴻李渤皆以&KR0046;為仕之¶
媒非&KR0002;鏡潭之不仕而&KR0046;也嗚呼都髙位享厚禄豈非人之所¶
榮而懐才不售絶物而獨處顧效龍蛇之屈蟠松栢之槁死没¶
没焉無稱於時又豈其情也哉特以勢崇則必殆不若去位而¶
圖其安利廣則必憂不&KR0002;辭禄而求其樂此考槃之碩人永矢¶
弗過也余恨未能超然引去相與入山讀書决泉洗藥方日汨¶
汨風埃中未知所届回望丹崖翠壁邈在弱水三萬里外而不¶
<pb:KR4e0023_SBCK_010-8b>¶
得一至豈不貽愧於驚猿怨鶴邪姑書其說以識余之心他日¶
或能褁糧往候瑞菴庶不為玉泉之生客而為山靈之所拒也¶
夫¶
清江貝先生文集卷之十¶
#+PROPERTY: JUAN 10
#+PROPERTY: FILE SB04n0404-010淸江貝先生集詩集-卷第十.
<pb:KR4e0023_SBCK_010-1a>¶
清江貝先生集卷之十¶
賦¶
　鶴賦¶
余&KR0060;悲此崑閬之靈禽&KR0006;胡為獨處而無隣誠仙人之¶
騏&KR0185;&KR0006;閱寒暑&KR0006;三千飢不噤乎腐䑕&KR0006;渴不歃乎盗¶
泉生旣囚而憔悴&KR0006;夜長鳴而徹天月朦朧而將曙&KR0006;¶
風淅&KR0267;而戒寒尚蹁躚而欲舞&KR0006;終磊落其如人戀青¶
田之故林&KR0006;盻華亭之大澤路中絶而忘歸&KR0006;媒甚勞¶
而寡匹頂的的以補丹&KR0006;毛毿毿而儷雪冀俻君之曉¶
駕&KR0006;常結心扵&KR0181;極欲&KR0936;音而復噤&KR0006;時顧影而自惜¶
陶河貪而無厭&KR0006;鸇又悍而不德彼優游以飽鮮&KR0006;亦¶
<pb:KR4e0023_SBCK_010-1b>¶
絢練而矯翼内深省而益悼&KR0006;豈以才而見賊希有氏¶
之西来&KR0006;怱余眷而踟蹰肉不膏扵九鼎&KR0006;幸託君之¶
階除諒一息而萬里&KR0006;奚孺子之能呼一引歩而三却¶
&KR0006;思㧞趾於&KR0378;塗苟懐恩而報施&KR0006;亦豈憚夫隕軀惡¶
其玩而無禮&KR0006;義獨㓗而不汙目四顧而冲冲&KR0006;白日¶
奄其西徂訪玄夫以决之&KR0006;盡舎舊而改圖覽中區猶¶
一盎&KR0006;曽何足以度世坌千起而萬㓕&KR0006;陋紛紛之蠅¶
蚋寓&KR0705;廓之無極&KR0006;跨六合而髙厲嗟冈羅之雖設&KR0006;¶
巳超然而獨肆將西歴於青城&KR0006;何太白之峥嶸杜宇¶
號而血吻&KR0006;天懵懵其無情狐九尾而猖狂&KR0006;䕫一足¶
而伶俜望滄海之無垠&KR0006;㑹百川以東入悲精衛之含¶
<pb:KR4e0023_SBCK_010-2a>¶
憤&KR0006;力既㣲而何及山孰别其有三&KR0006;洲孰窮其有十¶
扶桑不可以託巢&KR0006;蟠桃不可以為粒日晝晦而淪精¶
&KR0006;&KR0040;蕭蕭而翅濕&KR0204;神堯之&KR0001;都&KR0006;九門欎其嵯峨載¶
吹笙之王子&KR0006;招鼓瑟之女媧棲建章之髙棟&KR0006;浴太¶
液之清波夹玉輅以翺翔&KR0006;友丹鳯而婆娑尚騁力於¶
廣逵&KR0006;矢厥心而靡佗¶
　　懐&KR0199;賦(并序)¶
余春秋二十有四舘于雲間夏景囦氏凢十閱霜暑尤¶
&KR0173;主賔之禮後去而覔舉武林遂㽞西湖中罹兵變東¶
西奔竄邈不相知今年春因訪焉則巳物故而其子士¶
文克承堂構余私喜其餘慶未艾也復觴于漪瀾堂者¶
<pb:KR4e0023_SBCK_010-2b>¶
累日髙談大噱夜継以燭退追舊好不能不為之慨然¶
乃操翰為之賦曰¶
覽雲間之雄秀拾海月於珠宫訪野王之荒臺俯鰲背¶
之方蓬命羽人以前導召宓妃而後從翳晻晻之宿靄¶
激泠泠之回風悼處士之永逝闖華榱而興歎&KR0137;縱飲¶
而宵分㦯玄談而景晏搴渚秀之碧滋擢園英之朱粲¶
歷十載而一来感凋落之過半登髙壠而長思夜漫漫¶
其弗旦樂既往而哀襲何遭時之多難巳焉㢤物忌盈¶
而必&KR0549;運寔關於否㤗豺虎横而麟斃鴟鴞鳴而鸞鎩¶
懟霞氣之徒飡奚神仙之可企閔余行之未巳絶洪流¶
而東邁忍聞笛於山陽淚潸然而獨洒嗚呼千齡一息¶
<pb:KR4e0023_SBCK_010-3a>¶
&KR0006;放曠自娱伊人不可作&KR0006;死生異塗&KR0147;&KR0009;心於翰墨¶
悵旁眺而踟躇¶
　　大韶賦(并序)¶
傳曰堯作大章舜作大韶韶継也言舜能継紹堯之德¶
也周禮曰大韶禹樂名也言禹能大堯舜之德也前乎¶
舜者堯非不継譽也後乎堯者禹非不継舜也特於舜¶
言継者法成乎堯也在譽之時法猶未成堯雖継之而¶
可継之事未俻舜恊于帝在舜之時功為巳恊禹雖継¶
之不&KR0085;為難矣則可継之善善継之功唯舜獨也是韶¶
為舜之樂無疑季扎觀樂見舞箾韶者曰德至矣盛矣¶
如天之無不覆幬如地之無不持載雖甚盛德蔑以加¶
<pb:KR4e0023_SBCK_010-3b>¶
矣後孔子學之於齊三月不知肉味曰不圖為樂之至¶
於斯也盖知樂之盡善盡羙莫過於韶冝當時之感召¶
丹朱在位群后德讓祖考来格鳥獸蹌蹌鳯皇来儀也¶
然非舜之德致和於上䕫之樂召和於下何以臻此㢤¶
故述而為賦不徒極其聲音之美而且本之舜之德云¶
賦曰¶
有東呉公子北走齊魯之彊觀于嶧山而見孔林之主¶
人焉主人曰公子之遊也亦&KR0005;有&KR0001;睹乎曰無也生於¶
震澤三江之上僻陋寡聞&KR0060;慕禮樂之事而六律七均¶
之制嘗究心久矣願有請於大人先生焉主人曰嘻呉¶
㑹東南之天府而天下之善音萃焉然公子猶有&KR0001;未¶
<pb:KR4e0023_SBCK_010-4a>¶
足者豈將厭澹泊而&KR0003;鏗鏘乎必將挟陳娥携趙女擪¶
鵾絃考鼉鼓若是以為樂乎公子懣然不恱曰霓裳之¶
曲唐之&KR0001;以播越也廣&KR0092;之散晋之&KR0001;以分裂也固不¶
足言矣若此者又夷狄之樂無異紂之靡靡以亡其&KR0038;¶
者豈君子之&KR0001;樂乎願聞其他主人曰七德之歌七德¶
之舞太宗之肈王業也亦甞聞之乎曰伯者之事子孫¶
無&KR0001;法焉曰漢祖蹴嬴龍飛沛中置酒層臺悲歌大風¶
造基四百光啓西東若是何如公子曰猶有伯心之存¶
也駁而未純然亦一世之䧺乎請言其上主人曰抑聞¶
武之六成乎武之濟河而西也馬散弗乗牛散弗服倒¶
載干戈包以虎皮天下知其寢兵不用也爰作武以象¶
<pb:KR4e0023_SBCK_010-4b>¶
功焉鼓以戒衆久然後戰也長歌連延起其慕也發揚¶
蹈厲時不可失也故一成北出&KR0298;成㓕商三成自北而¶
南四成南&KR0038;是彊五成分左右以居周召六成復始而¶
為天下王振鐸夹舞秉戈鷹揚若是何如公子曰其容¶
羙矣此武事也未盡善也請言其上主人曰其惟舜之¶
大韶乎當夫六府治三事和叙九功形九歌嶧陽之桐¶
可以&KR0355;琴瑟焉雲夢之篠可以竅管籥焉泗濵之石可¶
以礱而為磬焉荆山之金可以範而為鏞焉八音既具¶
而大體短脰之属有力而不能走者以之為鐘&KR1206;焉小¶
體騫腹聲清而逺聞者以之為磬&KR1206;焉其作也椌以合¶
之其終也楬以止之洪者鏗而充清者磬而介凄切而¶
<pb:KR4e0023_SBCK_010-5a>¶
不流泛濫而可㑹當夫朝廷之燕享宗廟之祭祀於是¶
而奏焉升歌在上匏竹在下代作間奏秩秩有序&KR0137;撃¶
&KR0137;戞㦯拊㦯搏清亮而高逺象乎天之渾淪廣厚而含¶
容象乎地之磅礴一變一通&KR0006;四時之終始一散一潤¶
&KR0006;風&KR0040;之回合是時也熈熈然八荒一春&KR2028;皡乎洪荒¶
大朴格三苗於洞庭丹朱賔而有恪俯而聆之純如辛¶
甘之相濟皦如有倫而莫敓詘如㫁玉之復續繹如驪¶
珠之碎落飛流合而萬壑雪轉清風生而天&KR0284;交作吟¶
九囦之老龍唳九臯之玄鶴既么妙而悠揚亦和平而¶
澹泊無急㣲噍殺以感其憂無嘽諧慢易以感其樂其¶
動於物也客何為而肅若神何為而来思獸何為而舞¶
<pb:KR4e0023_SBCK_010-5b>¶
於土階鳯何為而翔於茅茨明恊乎大章&KR0054;疑乎咸池¶
&KR0001;以保無窮之治以示安而不忘乎危也悼六龍之南¶
廵&KR0663;蒼梧而上九疑阿毋之玉琯猶在湘靈之錦瑟空¶
悲悵遺聲之&KR0299;&KR0299;呌有虞&KR0006;逺而然而齊之有韶陳亡¶
而流於兹也海外之有韶聖人之化播於蠻夷也冝季¶
扎觀之而知德仲尼學之而忘味彼武之六極於隂特¶
著其武功此韶之九極於陽寔昭其文治也公子以為¶
何如公子廼避席而謝曰至矣盡矣不可以有加矣主¶
人曰未也請授以九德之歌其一洪流橫曰玄黃判風¶
氣開洪流横民乃灾五行汨帝為哀禹治之啓始孩决¶
九川平九垓百榖生田每毎其二洪流殺曰洪流殺&KR0006;¶
<pb:KR4e0023_SBCK_010-6a>¶
民灾既除山有鳥獸&KR0006;川有魚爰可食&KR0006;可居胥樂且¶
歌&KR0006;毋忘厥初其三三苗格曰惟聖亶聡撫有九圍蠢¶
蠢三苗險阻是依出師于南奮我帝威我師既還苗亦¶
采歸其四四凶黜曰德與刑&KR0006;&KR0038;之經四凶斥焉八元¶
在庭帝無爲四海寜其五正德之歌曰惟天降命物必¶
有則民之瞢瞢胡廼自賊五教不行禽獸夷狄聖人龍¶
飛四方之極其六利用之歌曰水既平&KR0006;别九州下爲¶
隰&KR0006;髙爲丘徒則軒&KR0006;&KR0881;則舟以羡濟乏&KR0006;百貨流財¶
孔阜&KR0006;樂且無憂其七厚生之歌曰下民孔艱&KR0006;遭墊¶
溺寒我衣&KR0006;飢我食我無民違&KR0006;父毋職其八鳯皇来¶
儀曰堯不徳&KR0006;舜不辭授以天下萬物治寒暑無易風¶
<pb:KR4e0023_SBCK_010-6b>¶
&KR0040;時蕭韶九奏朱鳯儀其九萬世頼曰天覆地載髙廣¶
莫測孰叅賛是俾衣而食帝治天下如埏如埴萬丗頼¶
之安知其力公子曰嗚呼禮廢樂崩㡬千秋矣而始聞¶
主人之宏論乃復為之歌曰雅南巳亡&KR0006;流盪曷正觱¶
栗雷怒&KR0006;空桒無聲緑綺不陳&KR0006;薦檀槽興&KR0793;筝妖倡¶
為妍&KR0006;嘯鸞鵠而啼燕鶯孰究夫大韶之盡善盡羙&KR0006;¶
寔嫓夫六英六莖後千載之聖人&KR0211;集厥大成安得聞¶
九奏於清都&KR0006;御天風而上征¶
　　不礙雲山樓賦(并序)¶
赤松溪楊竹西氏築樓一&KR0001;在居苐之南而海中大小¶
兩金山飛舞而前因&KR0145;杜少&KR0092;詩語顔之曰不礙雲山¶
<pb:KR4e0023_SBCK_010-7a>¶
鐵崖楊先生為之記夫有雲山之境者恒不得其人有¶
雲山之趣者恒不得其地而兹樓獨領其要朝嵐夕翠¶
不起燕坐而盡得之豈非先生&KR0001;謂境以人髙人如境¶
勝㢤竹西甞命余為賦久未克就&KR0010;閼逢執徐之春放¶
舟溪上始&KR0023;登竹西樓逺眺五茸三&KR0873;窮目力所至為¶
限飄飄乎若一羽凌空飛度三素雲中也命酒共酌操¶
壑雷之琴歌白雪之辭極驩而罷因援筆為賦不惟狀¶
雲山之勝且寓感今思古之意焉賦曰¶
巍乎層構之造天&KR0006;既内敞而外隅滄海浩浩而左匯¶
&KR0006;銀河淵淵而右紆激回風於四阿&KR0006;宿雲氣於薄櫨¶
七星掛扵北户&KR0006;送結隣而迎望舒荷倒植而菡蓞¶
<pb:KR4e0023_SBCK_010-7b>¶
&KR0006;芝旁生而扶踈寔仙人之&KR0001;居&KR0006;&KR0049;安期於虚無兩¶
金嵳峩而並峙&KR0006;蛾眉巧以迎予斷太華之仙掌&KR0006;剪¶
蓬莱之左股掃新黛之聮娟&KR0006;洗海門之秋&KR0040;九山北¶
起而向背&KR0006;翩鸞廻而鳯舞秦山拱以旁繞&KR0006;列邾莒¶
於齊魯雲霏霏以晨蒸&KR0006;散玊衣而輕舉何卷舒之無¶
恒&KR0006;倐為龍而為馬&KR0423;不起於燕坐&KR0006;挹爽氣扵尊爼¶
招夸娥之二子&KR0006;夢髙唐之神女&KR0147;徙&KR0029;而四望&KR0006;悼¶
吾行其孰與日散輝於㫁岡&KR0006;鳥沒影於平楚羙人期¶
而中訣&KR0211;魂煢煢而若睹吾令雲以申誠兮山復險而¶
道阻願從赤松以授道&KR0006;邈清塵之萬古昔祖龍之帝¶
六合&KR0006;度浙江而東廵王氣颯以燐㓕&KR0006;璚草萋而自¶
<pb:KR4e0023_SBCK_010-8a>¶
春悼三女之中夭&KR0006;髙塚崒其猶存暗沙窑之風&KR0040;兮¶
猶想夫萬乗之雷奔偉希馮之夙悟&KR0006;逮九齡而知名¶
荒臺圯而荆&KR0068;&KR0006;餘鳥跡之縱横金石輟而弗聞&KR0006;激¶
流水之泠泠平原振藻於東吳&KR0006;翔&KR0031;鳯於太清胡鹿¶
苑之一敗&KR0006;竟鎩翼而就烹黃耳去而不返&KR0006;唳鶴寂¶
而無聲羡記室之見㡬&KR0006;遂南斾而&KR0012;征念丹轂之易¶
僨&KR0006;鱸秋美而可&KR0699;卒全軀於濁世&KR0006;歴千春而尚榮¶
尋古洞之丹砂&KR0006;弔黃鶴之仙人天瞢瞢而無光&KR0006;哭¶
深林之帝魂白鹽皎以雪積&KR0006;火萬&KR0883;之飛烟憤仲父¶
之厲階&KR0006;兾海水而桑田愽陸忠而覆族&KR0006;宋南度而¶
肇祀漢寔薄而少恩&KR0006;獨弗念乎厥始嗟時俗之好恠¶
<pb:KR4e0023_SBCK_010-8b>¶
&KR0006;語荒唐而無紀竦余轡於髙丘&KR0006;濯余足於清泚訪¶
呉子之獵塲&KR0006;平蕪緑而靡靡挟白羽以命中&KR0006;感翩¶
翩之飛雉寵西施以亡&KR0038;&KR0006;猶痛恨於後嗣爰&KR0936;音以¶
髙歌&KR0006;酌兕觥之芳醴諒髙明之可居&KR0006;胡汨沒而弗¶
止陋齊奴之金谷&KR0006;&KR0010;曽㡬而荒蕪雪月空而燕去&KR0006;¶
鳥雀啾以驚呼斥粉黛而弗貯&KR0006;列圖史而自娯誶曰¶
雲動不測氤氲霮䨴勃夢夢&KR0006;山静不遷嶔崟嶻業欎¶
&KR1244;叢&KR0006;飛樓蔽虧青延翠&KR0259;棟&KR0173;&KR0173;&KR0006;瞻望美人于彼¶
夕陽思無窮&KR0006;弦吾素琴目送飛鴻煙空濛&KR0006;¶
　　玉笙賦(并序)¶
昔余主雲間夏景淵氏凢&KR0010;時燕賔合族必奏伎為驩¶
<pb:KR4e0023_SBCK_010-9a>¶
鄭雅並進余甚陋之錢唐陸生携玉笙相過㑹于吕&KR0181;¶
芝之玄霜䑓為作數闋瀏亮凄切不啻聞鈞天廣樂于¶
洞庭之野使忘客居之憂遂出句曲張外史玉笙引求¶
余和因賦長短句以贈之既而余遊呉門觀濤江返寓¶
于海昌之黄灣與生不相知者二十年而玉笙之音猶¶
&KR0046;&KR0046;于耳也&KR0040;窓&KR0012;坐壹欎無&KR0147;友人張子&KR0040;来謁手¶
持玉笙詩一卷曰生&KR0001;得近百萹兵變之後亡佚不存¶
此特記其尤膾炙人口者今附李氏子求公詩於二百¶
里外可謂好之䔍矣余讀而喜之且知玉笙固無恙操¶
翰欲書向之&KR0001;作病其骫骳無氣譬諸瓦釡厠于黄鐘¶
大吕之間其不斥而罵者鮮矣然俯仰今昔悵然有感¶
<pb:KR4e0023_SBCK_010-9b>¶
於中可無復於生耶夫笙簫之噐古之人精音律工文¶
辭者已極其形容之盛玉笙之名雖著而其噐則未見¶
也故略而不及余因摹寫其聲著而為賦以&KR0024;其遺焉¶
辭曰¶
海岱之貢嶧陽&KR0012;桐可以琢師襄之琴焉三楚之産蒼¶
梧叢篠可以竅伶倫之管焉皆足以俻八音而宣八風¶
矣猗歟王子易匏以玉肇制摹形莭音赴曲方其厭甲¶
觀樂名山瑶臺九層上通沈&KR0705;其䖏崇矣不若廣成之¶
宅空同也撞鐘撃鼓長夜之飲其楽極矣不若軒轅之¶
張洞庭也於是黜蛾眉屏皓齒慕神仙游洛汭接浮丘¶
上太室屑瓊瑶而飡露氣&KR0006;彼多欲之侈心吾獨好此¶
<pb:KR4e0023_SBCK_010-10a>¶
笙竽&KR0006;託風雅以禁滛削霜節而束雪莖&KR0006;又惡其材¶
之弗任惟西極之竒璞&KR0006;乃産乎昆侖之岑鍾氤氲之¶
和氣&KR0006;託閴寂之太隂爰命工以采之&KR0006;䟦峭阻而抵¶
嶔崟古雪夏積而不化&KR0006;竦青壁之萬㝷虎豹晝出鼯¶
蜼夜吟王孫跳躑前呼怪禽縣&KR0058;結緑棄而抵鵲&KR0006;曽¶
莫得厠夫海錯與蠻琛也觀其白如截昉黄比蒸栗氣¶
成虹蜺光燭日月温而有文剛而不缺&KR0339;魏叟之遽擲¶
悼荆人之再刖抑顯晦之有時胡珉玒之罔辯全匪&KR0355;¶
而爲環斷匪椎而爲玦爾乃&KR0183;効其能媧陳其義揮昆¶
吾之利刃鏤爲筩&KR0006;十二紛攅列以參差象鳯翼之相¶
比&KR0020;欲振而&KR0012;飛聲&KR0002;壹而群唳黄鐘作則温風生而¶
<pb:KR4e0023_SBCK_010-10b>¶
春葩紛敷清啇奏則嚴霜隕而秋葉凋悴何其神也惟¶
匏也滯惡有玉之清越惟竹也濫惡有玉之和平此其¶
又足貴也當夫桃含秀而春媚月揚彩而夜明寒流&KR0843;¶
而交赴浮雲翳而不行惜芳莭攄幽情左宓妃右䨇成¶
嘉肴薦旨酒傾申白雪以廣意隔綵霞而飛聲湘靈不¶
敢鏗其瑟嬴女不敢戞其筝厥狀伊何初欎勃而欲泄¶
忽嘈啐而交沸鳥鳴春而嚶嚶蟬&KR0197;風而嘒嘒或始剽¶
而卒肆疑將絶而復綴彷彿蘇門之嘯翔鸞鵠於崖際¶
又似梁妻夜哭淚盡而不能爲其氣其悲也語刺刺以¶
將别其怒也心悁悁而不遂其婉也有賡歌之雍容其¶
激也有特立之清厲其翕也&KR0002;逺而不携其和也&KR0002;反¶
<pb:KR4e0023_SBCK_010-11a>¶
而相濟其絡繹也貫驪珠之纍纍其縹緲也絮飛空而¶
無蒂覉臣恱而觧顔寡婦哀而掩涕嗚呼鶴駕去而不¶
還悵市朝之屢改幸不委泥沙而同碎例金石而猶在¶
望公子於雲間識羽人於東海悲逸響之無傳欲持此¶
而奚待呼之而虚足以宣其壹欎吸之而盈足以平其¶
魂磊瀏間發而更奏誤一聽而増慨乃爲之歌曰故都¶
壚&KR0006;草樹秋鳯凰去&KR0006;百鳥喧啾感今思昔&KR0006;徒離憂¶
安得如王喬&KR0006;從浮丘又歌曰酌紫霞&KR0006;羞玉芝舞囘¶
波&KR0006;吹參差天湛湛&KR0006;白露滋君不樂&KR0006;欲奚爲於是¶
曲盡再鼓夜飲厭厭擫衆簧而愈放抽獨蠒而&KR0057;纎遂¶
使伯夷去其介仲子失其廉孟賁忘其勇亰兆易其嚴¶
<pb:KR4e0023_SBCK_010-11b>¶
海&KR0002;爲出天吳爲咲老鶴無聲清猿絶呌肅賔客於四¶
座輟野王之三調雖中&KR0048;督郵之善音亦莫洞其弘妙¶
乃知玉之爲物衆徳之萃笙之爲樂衆音之要是冝恊¶
九奏而致鳯凰嫓六英而薦清廟武夷銕遂徒爲隱者¶
之具&KR0027;茲觱栗特時俗之所好也¶
　　灌園賦并序¶
錢塘潘時雍治圃于城東門築垣四周引泉成渠以灌¶
園自號其意以爲無㓛而食人之食者元氣之賊萬物¶
之蠧也故勞焉而後食身執其役以給朝夕之費二親¶
無戚戚之憂萊妻有同志之驩吁豢於貴冨者不知澹¶
泊之爲高酖於寵榮者不知道徳之爲大旣盈而覆古¶
<pb:KR4e0023_SBCK_010-12a>¶
今一轍則灌園之利不巳多乎昔於陵仲子辭三公而¶
爲人灌園充其廉也向秀吕安灌園于山陽安其逸也¶
潘岳去長安令而閑居灌園病其拙也時雍亦&KR0002;人之¶
匹與或者疑其居有闤闠罔利之習座有俗客鳴聲之¶
聒又安能效彼之所爲者非知言也乃述賦以廣其意¶
云賦曰¶
歩青門而長嘯遊余心於古初目藻麗而弗近敦朴素¶
而爲廬資灌園以自業&KR0011;潘岳之間居食五鼎爲不及¶
飲一瓢爲有餘幸免&KR0032;於征伐或弦琴而讀書恥桔橰¶
之尚巧逐末㬌而區區其地襟江帶湖青紆黛蓄拱以¶
連山突怒起伏寔東南之形勝爲帝王之行都周金城¶
<pb:KR4e0023_SBCK_010-12b>¶
&KR0006;萬雉列甲第而當衢族茂許史家儗陶朱肆有藍田¶
之玊斗量南海之珠技&KR0054;古今之妙音㑹八方之殊傾¶
國過乎燕趙趿利屣而曵輕&KR0322;&KR0002;神人之綽約耀氷雪之¶
肌膚於是命相開藩填我南服象天河而鑿池儗紫微¶
而建閣集貂蟬之濟濟衛虎豹之肅肅單慮乎庶務者¶
簫曹之倫鋪張乎太平者枚馬之屬衣襲綺紈食兼粱¶
肉塗比車盖庭奏絲竹巖棲者未覩其盛家食者思發¶
其所畜也乏匡時之明畧乃退齒乎齊民墾不食之棄¶
壤託鹿豕以爲群䟽濁流而逺注闢斜逕而支分筍長¶
渭川之竹菜生雲夣之葷蒲荒秋雨菘茂蚤春甘者如¶
薺脆者勝芹始芽茁而冐土忽葉布而覆雲荼三名而¶
<pb:KR4e0023_SBCK_010-13a>¶
可食虉五色而成文候靈雞而畢起庶戒逸而務勤兾¶
擷秀於寒暑必浹潤於朝曛恒獨徃而無求爰四顧而¶
欣欣乳鳩呼而相應惡草蔓而當芸感生成之攸遂亦¶
有藉乎人人其或風&KR0040;之晨燈火之夕爼豆娯親琴尊¶
命客榆竿引鮮充庖有辛夏果磊落秋&KR0050;輪囷兹田夫¶
之所羙又焉得獻之吾君嗚呼章綬不優於野服瑶臺¶
何異於蓬室諒乘軒而取譏雖抱甕而奚恤寧陋彼而¶
榮此&KR0147;逍遥以終歲金谷廢而蛙鳴玉津空而狐穴中¶
雖侈於五畒後孰惜夫一石乃爲之歌曰朝汲於河&KR0006;¶
其流湯湯暮觀我圃&KR0006;其葉巳黄炎風卷沙&KR0006;白日藏¶
尚昬其事&KR0006;毋弃而荒又歌曰登彼陸&KR0006;猛虎噬人渉¶
<pb:KR4e0023_SBCK_010-13b>¶
彼海&KR0006;白波滔天我藝而灌&KR0006;入以事親誓勿彼適&KR0006;¶
危其身歌旣闋幽情暢白露下初月上陶然一適混乎¶
無象委通塞之有時蹇余行其焉徃¶
　　銕硯賦¶
客有鑄梁州之銕爲硯者持而售於讀書主人主人用¶
之以代陶泓焉風&KR0040;之夜㓕燭&KR0556;&KR0230;夣一猛士被甲戴¶
胄靣純黒而甚偉進而告曰時哉天乎吾之利天下者¶
多矣胡枉吾之材而置之散地乎主人乃賔而問之曰¶
&KR0002;非棠溪之族乎若非太山之英乎若非九牧之所貢¶
者乎吾聞君子随時而變化若何爲而懟於天乎介者¶
曰吾蜀之良也初軒轅之破&KR0214;尤也爲戈爲甲爲劒爲¶
<pb:KR4e0023_SBCK_010-14a>¶
&KR0068;爲鉤爲鎩爲鏃爲鏑氣重六師威加四極神化蒼蛟¶
而雷電爲之繞體光吐白虹而日月爲之奪色漂大野¶
之流血落高天之迅翼王者得以成其㓛武夫得以奮¶
其力此吾有㓛於戰伐雖缺折而莫之惜也逮秦而㓕¶
六國吞八荒聚其族而銷之亦何殊夫鳥盡而弓蔵精¶
爲神&KR0006;十二守故宫之凄凉世復以吾之利不可廢也爲¶
刀爲泉爲布爲帛通四海之利法九府之式&KR0020;傾國中¶
薄青衣之五銖道濟天下斥黄金之萬鎰入紫闥排朱¶
門賛天地行&KR0017;神弱者以強而卑者以尊此吾有功於¶
貿易雖流徙而莫之&KR0072;也夫何挫吾之芒折吾之氣祝¶
融獻㓛即墨爲謚儕銅雀之破瓦曽不及馬肝雊目之¶
<pb:KR4e0023_SBCK_010-14b>¶
爲貴苟策㓛乎翰墨之塲蘄亟黜而鑄錢鏄之噐也主人¶
曰嘻子何局於彼而不逹乎此邪六合既清可以去兵而¶
行仁萬民旣壹可以去貨而談義凡子之爲兵爲貨皆¶
聖人之不得巳也今主人書有屋漏之痕文有湧泉之¶
思子歸吾而畢命吾託子而見志焉夫射鵠而無失者¶
壮士之志力田而有秋者農夫之心董生成名於下帷¶
李侯卒業於磨鍼季子引椎而佩印買臣&KR0018;薪而腰金¶
長卿題柱而遂顯終童持節而重臨並假翼於霄漢終¶
脫身於山林故桑君巳擢第於昔而子獨何疑吾於今¶
也哉山房月㣲燭光吐日蟾蜍腹氷飢鼯潜出方深思¶
而逺討每含辭而渉筆搜六籍於蠧餘&KR0024;千金之狐腋¶
<pb:KR4e0023_SBCK_010-15a>¶
固資噐以成能巳辱子之我即及其凌天衢出風埃逍¶
遥乎玄圃放浪乎瑤臺校竒字騁逸才聽流鶯於太液¶
接群龍於蓬萊右毛頴而使御左陳玄而爲陪滴金盤¶
之秋露歩玉堂而躋上台顧不偉歟且鳯咮託眉山之¶
重龍尾出端溪之先或以聖人之徳箸或以才士之銘¶
傳是皆一石之清潤激波濤於百年始皇徒驅而梁海¶
神媧竟遺於&KR0024;天宗其人而名世亦宣力乎蕳編而子¶
獨恥於爲研不思與是數者一其高而同其堅乎介者¶
伏而謝曰先生之言至矣不復有所悔矣逡廵而退余¶
亦驚窹用誌于齋不易吾素¶
　　醉賦¶
<pb:KR4e0023_SBCK_010-15b>¶
余讀栁栁州荅呉武陵書稱其醉賦及荅客問而其文¶
逸不傳囙賦之以&KR0024;其遺辭曰¶
弱水竭三山折少君㓕石芝歇吾將築九千仭之麯臺介風¶
雲而賔日月援青天之比斗釀千秋之古雪膾長鯨於東海¶
肉狡兎於三穴縱長夜之樂&KR0018;一世之豪脫䖏士之一角¶
巾觧仙人之五色&KR0129;右挈吾榼左操吾瓢出上方之酴醿¶
引西國之莆萄流白雲於春甕落丹泉於夜槽擪玉環¶
之鵾絃裂&KR0031;成之鳯簫六么作霓裳闋朝五斗暮一石耳¶
不及於聽音目不及於觀色蟣蝨萬鍾泥沙白璧力過孟¶
賁者醉能繋其頸辯雄張儀者醉能斷其舌畧兒女之愁¶
而不爲動心夷王侯之&KR0020;而不爲折莭太湖三萬六千頃醉¶
<pb:KR4e0023_SBCK_010-16a>¶
俯之一兕杯太華三萬六千文醉覽之一螘垤擊缶而¶
歌心馳燕趙㧞劍而舞氣吞呉越走桓温之老兵殱周¶
顗之狂客又焉能蹈規矩而守繩墨也於是牗天地廬¶
八荒神交曲生封侯醉郷&KR0165;洩焉陶陶焉率千日而爲¶
常柰何武公老而自尤屈子逐而自㓗囚酒星於大獄¶
斥酒池之覆轍絶纓而㡬失其驩吐茵而幸貸於責不¶
知堯舜樂之不厭孔子溺之不絶也九州㡬裂百川無¶
廻豪傑相噬白骨生苔吾其與犀首之徒相忘於無事¶
之日乎淳于髠之滑稽於戰國乎與河東之季從時毁¶
譽乎漢相之和&KR0119;而歌呼者乎與徐邈之中聖乎阮籍¶
之放曠而適其性乎與荷臿之伯倫乎抑投轄以留賔¶
<pb:KR4e0023_SBCK_010-16b>¶
者乎與待詔之王績乎辱高斥揚之李白乎與陶潜其¶
乾没於義熈乎山蕳遊於習池乎與甕下之吏部乎韋¶
曲之杜逍遥於率府乎嗚呼與丗無忤惟酒可從醒者¶
爲愚醉者爲智醒者爲介醉者爲通天下之憤非醉不¶
釋天下之難非醉不&KR0170;命輕一羽氣吐長虹决銀河而¶
洗斚繋扶桑之六龍復酌吾以大白渺海闊而天空¶
　　石經賦(并序)¶
五經載道之噐也秦燒詩書經燬而道自&KR0002;也漢求壊¶
爛之餘書禮樂巳殘缺十九惟易以卜筮存詩以弦歌¶
存春秋以口授存而俗儒章句之徒傅㑹穿鑿使五經¶
大義不明於天下不亦悲夫靈帝熹平四年議&KR0048;蔡邕¶
<pb:KR4e0023_SBCK_010-17a>¶
與棠溪揚賜馬日磾張馴韓&KR0003;覃颺等求定六經文字¶
詔許之邕乃書丹于石命工刻之立于太學門外時四¶
方摹者日以千計然未知道之所存也特以邕之書耳¶
洎唐文宗時高重爲國子&KR0021;酒與鄭覃復刋定九經于¶
石嗚呼漢唐石經巳風摧&KR0040;剥於數百年之乆與岐陽¶
之皷嶧山之碑同一榛莾巳因推衍其凡以爲之賦云¶
賦曰¶
繄聖作而明述&KR0006;尼父集夫大成歴四海其遑遑&KR0006;威¶
鳯瘖而不鳴吁嗟時之終否&KR0006;託空言以載道世莫知¶
余奚恤&KR0006;閱萬世其杲杲嬴旣&KR0064;而不徳兮舉六籍而¶
火之薄先王之仁義&KR0006;尚法律而爲治悲祖龍之鮑腥¶
<pb:KR4e0023_SBCK_010-17b>¶
&KR0006;阬亦湮而無煙易幸存於卜筮&KR0006;詩亦肄於筦絃春¶
秋閟而不出&KR0006;禮樂佚而不全科斗螙於壁中&KR0006;光白¶
虹之射天嬴遂僨而劉王&KR0006;家六合而寧謐乃偃革而¶
爲軒&KR0006;掇壊爛於十一洎六葉而遘武&KR0006;炳大明之當¶
中黜百家之肴亂&KR0006;一道術而異同易科斗而為&KR0032;&KR0006;¶
復家畜而人誦道固不可泯&KR0006;亦何待夫汗牛而充棟¶
時旣䧏而道晦&KR0006;經蟳㓕而莫收割申勸之或舛&KR0006;衆¶
咸失於校讎屬熹平之四祀&KR0006;帝孝靈之當宁正俗儒¶
之穿鑿&KR0006;偉中&KR0048;之&KR0054;古辯魯魚與亥豕&KR0006;刻南山之¶
堅珉巍乎四十有六&KR0006;樹翼翼之成均鉤銕畫之屈強¶
&KR0006;妙骨氣之洞逹非餓&KR0032;之嬴形兮非寒岩之枯枿非¶
<pb:KR4e0023_SBCK_010-18a>¶
醉草之欹斜&KR0006;非劒舞之渾脫初崩雲之恍恍&KR0006;粲列¶
宿之離離鸞振翼以夭矯&KR0006;樹交枝以參差鷙鳥&KR1143;以¶
乍飛&KR0006;群鵝遊而戯海彼鶴頭與隼尾&KR0006;曽何足以爲¶
態捷奔泉之渇&KR0185;&KR0006;縱入草之驚蛇&KR0020;或埒於墜石&KR0006;¶
体巳悟於畫沙觀者紛其堵立&KR0006;車連連其日至豈¶
八法之是尚&KR0006;幸經存而不墜陋石皷之苔剥&KR0006;鄙漆¶
書之土&KR0287;觀竒陽而偶隂&KR0006;窮太極於有無感堯湯之¶
禪放&KR0006;求厥中於典謨何二南之和平&KR0006;悲雅變而逮¶
胡儀三千與三百&KR0006;伊朝夕之攸執何曲折而精㣲&KR0006;¶
謹一出而一入嗟聖人之憂世&KR0006;徒感麟而掩泣二百¶
四十二年之筆削&KR0006;善旣勸而奸戢正夷夏之内外&KR0006;¶
<pb:KR4e0023_SBCK_010-18b>¶
亦綱常之攸立夫何經之徒存&KR0006;昧古訓之時式痛賣¶
官而列肆&KR0006;盛後宫之傾國奄竪黨以&KR0741;錯&KR0006;又孰恤¶
乎社稷九州裂而鼎峙&KR0006;&KR0058;庶化而爲&KR0600;經雖鐫而何¶
&KR0024;&KR0006;政與道而相乖逮有唐之文宗&KR0006;乃繼漢而有作¶
礱巨石之嶄嶄&KR0006;列廣庭之落落吁回首其㡬何&KR0006;悉¶
風摧而&KR0040;剥文斷缺而莫辯&KR0006;委荆&KR0068;之漠漠吾恐爲¶
沉犀於蜀門&KR0006;同刻鯨於昆池曽不若慶雲與松風&KR0006;¶
託艮岳而効竒又焉得紀㓛千載&KR0006;擬岣嶁之禹碑誶曰¶
巳焉哉石經泐&KR0006;剡藤出書連車&KR0006;布萬國撫遺墨&KR0006;¶
相得失道之存&KR0006;昭白日¶
　　春&KR0040;賦(并序)¶
<pb:KR4e0023_SBCK_010-19a>¶
孟春之月時雨方降周視草木莫不鬯懋條逹造化之¶
妙如此冝孟軻氏以况君子之教也余少從師讀書而¶
知仁義道徳之&KR0003;求之甚銳晚不加進則氣質昏瞀可¶
知其不得如草木之化必矣故作春&KR0040;賦以自朂且示¶
子翺使及時而用力焉其辭曰¶
維著雍涒灘之歲正月初吉土乃脉發融風應律布春¶
令於遐陬回朝光於濳室燒經雪而未蘇蟄俟雷而將¶
出欣違寒而嚮温兾節勞而從逸于時靈&KR0040;斯䧏生我¶
百榖伊農之慶匪珠匪玉以今揆昔載披厥録一歲之¶
&KR0049;三十有六觀其屯雲蓄而成衣隕石騰而傅羽紛坱¶
圠以随風黯&KR0115;濛而交霧乍縈空而絲散或綴物而珠¶
<pb:KR4e0023_SBCK_010-19b>¶
聚方疑有而可聆恍&KR0002;無而莫覩醖比玉之醴泉泫如¶
飴之甘露無町畦之或間沛旁流而布濩粲丹葩以耀¶
林滋緑苔而生路紫鱗噞而争躍繡頸呼而猶怒何浹¶
辰而未休逮中夜而復迅閉簾櫳以護寒覺琴書之含¶
潤田夫恱而昬作覉客聞而釋恤余何思而何營感四¶
時之錯運欲抗音而熟繼耿殘釭之落燼嗟杏壇之諸¶
子各因材而為訓躬四勿而不疑契一言而奚問若時¶
&KR0040;之所化何力約而㓛峻憫竒偏之弱質奚古人之敢希¶
瞻亀&KR0170;其既逺獨倀倀而安歸&KR0423;及時而猛晋懼失道而¶
愈非當霡霂之渥洽悲事徃而心違願爲杞而在山沾一¶
漑於旣仆竦百尺以叅尺任扠&KR0018;於崇構願爲稼而紛¶
<pb:KR4e0023_SBCK_010-20a>¶
敷兾常膏於朝夕託瑚璉以薦芳曰神明之可假願爲¶
芝而三秀濯朱柯而乆鮮豈幽人之所食表土徳於&KR0372;¶
泉願爲桐而不夭被玄液之滲漉斵有虞之清琴恊宫¶
啇以成曲材苟摧而爲薪恥綺紈之徒襲何余疾之難¶
遷徒遑遑而汲汲屬萬族之方新期徃訓之攸執惟渴¶
飲而求足信江海之可挹來侁侁之小子庶佔畢之是¶
習知與行其並進亦何憚夫弗給孰爲高之可仰孰爲¶
堅之可入眷躍如之在前思卓爾之有立感春雨而成¶
章庶乎學之恒緝¶
　　白鳩賦(并序)¶
成均教樂所大椿一株有二白鳩集其上春來冬去亦¶
<pb:KR4e0023_SBCK_010-20b>¶
物之異乎&KR0011;者余愛而賦之其詞曰¶
夫何&KR0031;鳩之皎潔&KR0006;孕異質於金方豈仙鼠之變化&KR0006;¶
狎野禽而回翔肖刻玉以爲形&KR0006;耻襲錦以爲章性弗¶
慧而徒勞&KR0006;時自珍而乆藏幸主人之見存&KR0006;託廣庭¶
之嘉樹旣不爲其所好&KR0006;亦不爲其所惡夕同棲而晨¶
興&KR0006;春偕復而冬去振霜翎而益鮮&KR0006;與月魄以爭素¶
&KR0423;所賦之純羙&KR0006;雖䖏汚而不緇女恒尤於衆嫮&KR0006;士¶
咸病於見竒羞鴝鵒之上獻&KR0006;悼鸚鵡之就覊兹惴惴¶
而懐懼&KR0006;尚飄飄其安之王睢摯而有别&KR0006;鶻遇秋而¶
愈急彼各挾其能&KR0006;固非余之所習何意氣之敢矜&KR0006;¶
藉光輝之時及顧㣲軀以徘徊求故林&KR0006;永戢¶
<pb:KR4e0023_SBCK_010-21a>¶
　　金鑑録賦¶
帝開元廿有四載&KR0006;屬千秋之良辰進絲囊與寳鏡&KR0006;¶
衆紛紛其相循臣九齡獨見其㣲&KR0006;述今古以前陳&KR0101;¶
羙惡於一鏡&KR0006;盍&KR0101;得失之在人鏡狹中而無隱&KR0006;洞¶
萬殊而咸覩亦俯仰而取容&KR0006;月或&KR0115;而爲土書炳炳¶
其如星&KR0006;與湯&KR0741;而爲伍期&KR0024;衮之萬一&KR0006;&KR0060;比夫翼¶
周之山甫惟一心之易螙&KR0006;恒惡直而好䛕臣固不能¶
矯以随俗&KR0006;盍圖終於厥初使銘鼎之辭偶符&KR0006;寜取¶
無逸而爲圖集厥&KR0011;而成編&KR0006;奚翅玄&KR0115;之百鍊光夜¶
吐以屬天&KR0006;何益君之聞見堯舉舜而禪之&KR0006;詎舎朱¶
而無㤙撫九州之廣大&KR0006;匪黄屋之爲尊飢吾餐使之¶
<pb:KR4e0023_SBCK_010-21b>¶
充&KR0006;寒吾裘使之温曰精一而執中&KR0006;本乎堯之一言¶
心廪&KR0338;其履氷&KR0006;罔一息之不存茲爲鏡之金背&KR0006;君¶
日&KR0101;而勿昏至&KR0064;秦之并周&KR0006;與黔首以爲&KR0311;阿房岌¶
以造天&KR0006;極虞樂而未休慕神仙之髙舉&KR0006;求弱水之¶
三丘徐市去而不返&KR0006;嬴巳僨而歸劉茲爲鏡之水心¶
&KR0006;君日&KR0101;而勿流手三尺而崛興&KR0006;壹六合以稱帝文¶
景嗣而恭儉&KR0006;道益昌而弗替後竭内以事外&KR0006;徹孰¶
優夫二世數四七而遘武&KR0006;洗日月於方翳痛桓靈之¶
孱弱&KR0006;操遂乘而莫制茲非鏡之可&KR0101;&KR0006;焉用夫渠搜¶
之火齊彼典午之承魏&KR0006;閔螳雀之相攻繇載盛而易¶
顛&KR0006;審厥子之弗聦洎渡江而清談&KR0006;祖莊老以成風¶
<pb:KR4e0023_SBCK_010-22a>¶
衍崇佛而舎身&KR0006;胡貪地而受降(叶)破金甌而不顧&KR0006;¶
士重介而談空茲非鏡之可&KR0101;&KR0006;焉用夫赫連之青銅¶
目或瞽於衆嫮&KR0006;耳或簧於新聲受嬖妲而殷墟&KR0006;褒¶
代申而周傾彼小白之創伯&KR0006;尸中國而㑹盟卒託子¶
以召亂&KR0006;肉巳蛆而兵争繼有漢之人彘&KR0006;亦累帝之¶
聦明抑逺&KR0101;夫申生&KR0006;茲吾君之容成我太宗之戡亂¶
&KR0006;&KR0423;修文而偃革惟至誠以馭下&KR0006;韜神明於玄黙斥¶
羙麗而朴素&KR0006;懼燕安之爲賊故孜孜以求言&KR0006;庶日¶
蹈夫繩墨出宫女之三千&KR0006;來獄囚之四百彼刻民猶¶
噉膚&KR0006;悼徇&KR0059;而亡國知識弓之難精&KR0006;譬作室之屢¶
易立帝範於子孫&KR0006;茲吾君之夷則君之大畧誠不可及¶
<pb:KR4e0023_SBCK_010-22b>¶
&KR0006;旣内平而外從焚珠玉固足羙&KR0006;復兩坊之樂工相¶
姚宋爲知人&KR0006;奄竪爵而加隆誅后戚以示公&KR0006;兆夫¶
婦之不終禮旣輕於樹子&KR0006;化天倫爲㓂戎太廟壞而¶
弗戒&KR0006;爰汲汲於東封曰祈福於太山&KR0006;又曷若為民¶
而建中臣卷卷於匡輔&KR0006;冀君心之日檢也恒法堯而¶
非桀&KR0006;事必防乎其漸也義或嫓於大訓&KR0006;實將&KR0183;之¶
琬琰也中獨懷此耿介&KR0006;願從戇愚之汲黯也面從而¶
背違&KR0006;臣固不敢也君苟不察臣之忠&KR0006;何貴乎鏡之¶
照膽也使如&KR0741;龍之閟於匣&KR0006;羞舞鸞之同掩也冝帝¶
覧而味其言&KR0006;特優詔以褒之惜不久而中弃&KR0006;肆匹¶
夫之所爲卒信䜛而爲忠&KR0006;斥荆州而無疑内玉環於¶
<pb:KR4e0023_SBCK_010-23a>¶
宫中&KR0006;竟胎禍而速灾(叶)子胡雛而播醜&KR0006;君既耄而¶
弗知闈闥腥於戎馬&KR0006;夜倉遑而獨西駐六師於馬嵬¶
&KR0006;猶不忍於蛾眉四海繹驟&KR0006;九廟俱夷曠蓬萊之故¶
宫&KR0006;濁太液之秋水徴野鹿之㗸花&KR0006;痛羽衣之何在¶
(叶)豈非人&KR0101;之旣亡&KR0006;徒馳使於千里天眷眷於神堯¶
&KR0006;幸兩亰之載清居南内之凄凉&KR0006;感風&KR0040;之鈐聲信¶
丹扆之有箴&KR0006;伊君道之當明金鑑豈一時之可珎&KR0006;¶
歷萬古而爲程¶
<pb:KR4e0023_SBCK_010-23b>¶
