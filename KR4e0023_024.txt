# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:53.413128
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0403-024淸江貝先生集-卷第二十四.
<pb:KR4e0023_SBCK_024-1a>¶
清江貝先生文集卷之二十四¶
　　蘆軒記¶
天台李廷鉉之謫潁上也日讀書一室中泰然自足復題之曰¶
蘆軒客有過而詰之者則曰吾所居無嘉木異卉岀門四顧際¶
天連海悉彌亘以蘆而不可限也故以名吾室客又何怪乎客¶
曰嘻江圖紀蘆洲至樊口三十里大抵縁江之地冝蘆未聞潁¶
産之饒也且河&KR0047;諸郡素稱汝隂而西湖在其境内宋歐陽文¶
忠公誠樂其勝槩即老于潁而不復時蘇黄門甞&KR0025;公游銀缸¶
畫燭之詩至于今人能誦之則當時人物冨庶甲第相望連檣¶
巨艦與波上下者㮣可想巳今既刳于兵千里蕭條一蘆洲而¶
巳欲求如公擅西湖之風月惡乎而可邪嗚呼東西都之壮麗¶
計相萬於潁也𬗋淵丹水奄為狐兎之區而金城五千歩與連¶
昌繡嶺之相蔽虧亦堕而不存此古今盛衰之變奚獨興歎於¶
<pb:KR4e0023_SBCK_024-1b>¶
潁之蘆也哉然蘆爲物之㣲者薪之而不惜伐之而不禁使有¶
嘉木異卉如向之可玩又孰取之表其陋乎其取之者以時之¶
所見特此耳抑觀夫既苞既體至霜乾雨折之餘散花如雪陣¶
紛糅交錯沙鷗落鴈莫辨其所止固有無窮秋思不趐在瀟湘¶
洞庭間也視彼争榮於春騰芳交䕃曽不及乎一瞬何以過吾¶
之所謂蘆歟廷鉉必有得諸心矣因以其&KR0003;来告余深善客之¶
知道遂書以爲蘆軒記¶
　　東軒記¶
淮之&KR0047;居人咸築土爲垣覆茨爲屋無髙甍巨棟丹漆黝堊之¶
飾非惟凋瘵而然盖其風土俗尚猶古也方文敏者作東軒於¶
所居之偏亦未始求侈於人客至輙席其中行酒賦詩連書累¶
夜至忘覉旅憂間甞求記於余余觀一時鴻生碩士之所述發¶
其義者殆無餘藴矣然方氏越大姓也在元季時有捭海㓛優¶
<pb:KR4e0023_SBCK_024-2a>¶
以名爵一門金𬗋氣熖赫然文敏在群&KR0025;兄弟中謙冲自厲莫¶
不賢之¶
國朝革命徙諸豪於濠上遂由海濵来受一㕓之地即其所名¶
盍求趣之所在乎甞讀陶靖莭詩有嘯傲東軒復得此生之語¶
竊為之嘆曰江左人物其能知道而超然物外者靖節一人而¶
巳夫治百里邑固愈乎南村之宅食五斗固愈乎潠下之田顧¶
束帶之煩甘心荷鋤至乞食至止酒初無一毫林於中者豈不¶
以得此生為至樂邪苟以得此生為至樂孰可以易吾東軒之¶
所處哉由是夷攷晋宋諸臣度江之初王導庾亮以區區一方¶
經緯天下未暇論也謝安夷大難樹大功而䜛毀随之殷浩卒¶
廢而書空又能一日嘯傲東軒有靖莭之髙乎其於生巳病矣¶
劉穆之佐武帝崛起於後任兼内外不足論也王弘欲辟&KR0313;居¶
損何尚之既老復起用智將迎烏能一日嘯傲東軒有靖節之¶
<pb:KR4e0023_SBCK_024-2b>¶
高乎其於生亦病矣今文敏去富貴而安貧賤樂焉而㳺疲焉¶
而休外無所求内無所尤可謂𫉬全吾天於干戈格闘之餘且¶
將希靖莭於千載視冐進不巳之徒違巳&KR0025;人汲汲營營以至¶
於敗而後止者相去何如也予故推而為之&KR0003;如此異時尚當¶
徑造東軒迎海月之宵升覧雲霞之朝鮮酒酣興發援筆為賦¶
云¶
　薦福草堂記¶
呉門秦彦昭氏既葬其親郡西十五里之薦福山又築室以奉¶
其主而題之曰薦福草堂因其地也間求記於余乃為之歎曰¶
自中古以来人之死者有墓以蔵其體魄固異乎不葬者矣然¶
數十年後草𣗳巳深蛇虺之所蟠狐兎之所殘或恝然莫之一¶
顧則亦委之&KR0017;而巳夫孝子仁人有所不忍於其親而忍委之¶
&KR0017;可乎於是建祠其旁四時朝暮謹而守之庶㡬慰夫冥冥者¶
<pb:KR4e0023_SBCK_024-3a>¶
豈非事死如事主事亡如事存之道乎其於古制合否弗暇論¶
也且薦福之在姑蘇尤特竒峭状𩔖虎踞一名踞湖山五代時¶
錢氏有國甞建薦福寺於上中有五塢宋皇祐間莭度推官馬¶
雲求其林壑之美因别以名曰芳塢曰飛泉曰脩竹曰丹霞曰¶
白雲歴今五百年而絶境猶可想見於寒烟白草之外也彦昭¶
用隂陽家言得其葬地遂剪荆&KR0068;而立棟宇其南則上方穹窿¶
其西則為天平又西則天池環拱旋顧如㦸列屏峙而穹窿之¶
南則太湖三萬六千頃皆在&KR0204;顧之中是知薦福盡姑蘇之形¶
勝草堂復㩀兹山之勝矣雖廢興之跡相尋於無窮此理數之¶
當然吾能有之一時之境因人而益勝焉初秦氏之先居淮東¶
之高郵業醫非一世矣後徙於蘇而彦昭之先君子明徳處士¶
尤深於黄帝雷公問荅之書叅以張仲景劉守真李東垣諸論¶
切脉用藥徃徃起人於阽死而多不責其報由是蘇人之有疾¶
<pb:KR4e0023_SBCK_024-3b>¶
者咸走其門而謁之處士不以貧富貴賤悉應其求可謂樹徳¶
於無窮者至彦昭克守其業弗墜秦氏之名由是益大逮¶
&KR0038;朝平呉遷民五百家於臨濠而彦昭亦與焉時處士巳沒越¶
七年始克歸葬斯堂之作可見悽愴怵惕之心不待春雨秋霜¶
之降而發巳故不辭而記之俾𠜇諸石以示来者尚嗣之而弗¶
忽可也¶
　　杏田記¶
呉門陳敬夫客隱濠泗間闢室若干楹廣不踰尋丈深與之等¶
中可坐客五六人予甞造焉因觴其所而請名於予按臨濠古¶
鍾離&KR0038;而𣈆董奉甞居之奉有神仙術托於醫以治人病不責¶
其報惟令種杏一株及成林又令以穀一器易杏食之而積榖¶
施貧無食者今敬夫蓄善藥應人之求抑亦有奉之風乎請以¶
杏田名之然不謂之林而謂之田者盖祖於李長庚之詩余固¶
<pb:KR4e0023_SBCK_024-4a>¶
有其&KR0003;矣凡人所依以為飬者莫過於田上者畒一鐘此秦陽¶
遂雄盖一州而火耕水耨終&KR0010;不得休其為勞苦何如也使不¶
業田而有其地利者惟醫近之醫必宗於奉故目杏為田奚不¶
可也嗚呼奉之為神仙若淪於荒唐詭誕儒者所不取而特取¶
其有及人之仁焉夫享厚禄柄大權視人之轉徙溝壑不趐秦¶
越人之不相恤區區窮山絶谷之士無民社之責乃能恤人之¶
瀕死不敕而有術以濟之全而活者不知其㡬千百矣可謂失¶
之此而得之彼冝其𣳚巳乆而人猶稱之也世之庸醫又特假¶
其名而漁利一時曰吾奉也人亦信其皆奉也烏有奉之治人¶
且不有其利也哉敬夫雖無神仙之術如奉疾病者仰其藥而¶
不夭其天年則其施也博與奉之杏何異邪徳之所積殆不可¶
以町畦而有杏田之實奉不足以専羙於前矣是為記復繫之¶
以詩詩曰¶
<pb:KR4e0023_SBCK_024-4b>¶
　田彼夕陽時耕時藝庶竭吾力以私其利猗與董奉𣗳杏千¶
　株地無肥磽有花紛敷既花而實又易以穀猛虎守之盗者¶
　斯逐惟敬夫氏蓄藥滿家烏喙昌陽空青丹砂取直孔㢘厥¶
　施孔博何殊杏田不稼而穫我作我詩爰掲座隅益封殖之¶
　孰匪菑畬¶
　　四清堂記¶
鳳陽單公寕山之居¶
亰師也築室若干楹既茨而墁中寘竹床一楮帷菊枕以時休¶
息焉盖豊而能約約而能安者合而名之曰四清見於鴻生碩¶
士之詠歌亦既富矣復徴記於貝瓊至於三四而不倦瓊因論元¶
之秊華靡無莭而在位貪墨民窮怨積胥起爲仇訖亡天下當¶
是時人主非不圖治中外之臣苟有一莭之清者旌而厲之使¶
皆有所勸而守令得以貨之邉將得以貨之六察得以貨之宰¶
<pb:KR4e0023_SBCK_024-5a>¶
相任天下之重者得以貨之苞苴盛行曲直弗當法從而敗理¶
從而堕矣彼且爲虎狼爲淘河累貲鉅萬猶不饜其求孰計&KR0038;¶
家之安危也哉公自少砥礪名莭爲郡功曹人莫敢干以私可¶
謂絶無而僅有已遭時之變甞率郷兵保境濠泗之間衆恃以¶
安及歸¶
皇明遂見知於¶
上爲按察使歴工部兵部尚書位尊而禄厚被服必錦繡也玩¶
好必珠玉也娯樂必聲伎婦女也有不足恠者乃斥而不近而¶
以四清爲尚等於儒者信其中無一物之累介然表乎波流風¶
靡之餘者歟昔齊晏子一狐裘三十年君子以爲儉漢公孫弘¶
脫粟布被而汲黯以爲詐夫弘之曲學阿世其偽可知而晏子¶
雖不合於禮抑亦病其奢而矯之者或者猶稱其爲知禮也若¶
公之四清故近於晏之儉的非公孫之詐矣區區舉物爲言而¶
<pb:KR4e0023_SBCK_024-5b>¶
不求其心又惡知所存有大於是者向使人人爲其所爲則身¶
名俱榮以及於後世何其愚闇不知如此而公所以獨高也故¶
樂道其善而書之覧者尚懲彼之失而&KR0101;此爲法云¶
　　惜隂軒記¶
㑹稽翁昌齡氏寓金𨹧之青溪性不恱於紛華益窮六籍之&KR0003;¶
顔其室曰惜隂其言以爲禹惜寸隂而陶士行謂衆人當惜分¶
隂禹勤於治士行勤於事吾取以爲法云乃馳書三百里求余¶
爲之記然余之荒落尚可以言此乎辭弗𫉬則復之曰日之經¶
天而西也分積而寸寸積而尋丈以周所歴之度疑若可乆矣¶
方出爲旦而夕已及之既進爲暑而寒復襲之射之發而不返¶
丸之轉而下走&KR0154;足以喻其疾邪君子苦其學之難成而懼其¶
時之易失必務於勤如禹如士行可也傳曰學如不及猶恐失¶
之孔子聖人也好古敏以求之顔子學聖人者也語之而不惰¶
<pb:KR4e0023_SBCK_024-6a>¶
矧以闇劣之資而自畫自怠歟余為童子時不知進學為事飽¶
而嬉倦而休智弗加益而年寝長矣及困厄不振渉三&KR0873;出五¶
茸將觀天下之㑹以自壮復𪧐留三呉日從游盤燕樂之適卒¶
無所得而貌亦改矣中夜思之惕焉内慚謝其所與往来者盡¶
發篋中書讀之其未見者則假諸人庶日有所進&KR0010;有不同塞¶
者以通而虚者以充也屬海内兵争逺近騷然於是辟亂山谷¶
中又十有五年則既老而耄執卷竟日旋復忘之嗚呼少而壮¶
壮而老坐於不勤如此雖病而悔又何及矣故常舉以告人使¶
母蹈其轍彼一時新進或未成而遽足或既仕而尋棄不亦悲¶
夫今昌齡由&KR0038;子生擢為¶
呉府伴讀退¶
朝而歸未甞與書稍輟且以惜隂自警孳孳汲汲恒若不足是¶
能觀夫天有不息之機以致吾不息之㓛則其於學不極其至¶
<pb:KR4e0023_SBCK_024-6b>¶
不止也非徒余之所愧寔有望於若人焉姑書以朂其志¶
　　𩀱井堂記¶
按志𩀱井在寕州之脩江中江深不可見至秋冬水落始出而¶
釣臺石明月灣咸在其上盖亦西江之一竒觀也宋黄太史山¶
谷家焉公時與賔客来游輙取水烹茶清冽異乎他泉且賦詩¶
有十里秋風香之語𩀱井之名繇是益顯距今三百餘年而祠¶
堂猶存不廢則一時之風流槩可想已後盤谷先生居東甌之¶
平陽者亦其苗裔歟甞登咸淳進士第及宋社既虚遂隱不仕¶
乃即居第前鑿二沼種蓮于中復以𩀱井名堂特示不忘其先¶
之意雖其地與脩江不同寔有太史之趣云三世孫吉甫仕¶
皇朝征商鳯陽者五年干兹間過橋門見余求記所謂𩀱井堂¶
者至於三四無倦色以為非鉅手筆不以屬也遂復之曰予甞¶
讀易井之為卦曰改邑不改井况脩江之井又非穴地而為者¶
<pb:KR4e0023_SBCK_024-7a>¶
終天地未甞改也而此特放而名之耳然名之所在君子得以¶
攷其事而論其人焉初山谷以詩鳴熈寕元豊間與蘇文忠公¶
馳騁上下文忠公極其天才所至可喜可愕至混㴠停蓄如唐¶
杜甫者或未之及焉惟公盡古今之變深而不僻竒而有法在¶
諸家為第一惜其與時义牙放浪𩀱井不得乆於朝廷之上使¶
歌頌有宋之功徳上軼三代徒發之㳺歴所見凢風雲雷電苑¶
囿臺榭禽魚草木悉寓於辭以洩其竒氣歐陽子謂詩人多窮¶
余於山谷尤信之子孫綿延至盤谷僅一中科目又當革命之¶
際弗及究其所施以終今吉甫博學工文亦區區授一典市官¶
何其豊於才而嗇於位邪此天也非人之所與也然自山谷而¶
盤谷自盤谷而吉甫歴若干世而流澤之深厚與𩀱井同一不¶
竭視彼暴&KR0313;遽替者得失何如哉高堂巋然俯臨水鏡過者寕¶
無反復思慕而不改之常徳尤可見也故因其請而極言之尚¶
<pb:KR4e0023_SBCK_024-7b>¶
益昌其詩以衍西江之𣲖者不在其後乎不在其後乎是為記¶
　　聴松樓記¶
平陽縣治南出為&KR0656;門嶺門之西有大山特起曰九皇嶄然與¶
東山相䧺長巨族林敬伯氏擇其勝處而居焉山多千&KR0010;古松¶
拱者偃者樛者直者欎然盤錯雷霆霜雪之餘不見逺近於是¶
杭層構於蒼翠間題曰聴松樓謁余為記起問其状則曰吾甞¶
讀書其上有聲飂飂然謖謖然經于周阿達于重簷若繹而不¶
絶若合而不散雖朱絲之清汎鳯匏之啾發&KR0154;足以喻之邪此¶
吾聴之而樂也或天風夜作飛雨驟至激㟹嶆殷空同又若海¶
濤之破山而西瀑布自天而落此吾聴之而駭也荘周所謂天¶
&KR0284;者非歟幸先生卒言之余因論人之所同聴者莫過於樂而¶
聴古樂者惟恐其臥聴新樂者至不知倦則雲門咸池不足以¶
恱天下之耳矧松之為聲非有六律七均之和以合乎黄鐘大¶
<pb:KR4e0023_SBCK_024-8a>¶
吕者孰能聴之𦗟之而恱不知㮣於古今之樂何如也其殆眞¶
樂所在得於自然異於人之所聴矣抑聞之善聴者不以耳聴¶
而以心聴而以神聴以神聴者上也以心聴者中也以耳聴者¶
下也假於耳&KR0154;若㑹之心㑹之心&KR0154;若極乎神歟聴松之頃信¶
其不徒以耳也余將起周而質之敬伯曰至矣遂書其&KR0003;俾歸¶
刻諸石檇李貝瓊記¶
　　晚翠堂記¶
物有同𩔖而絶異者余於草木觀之矣風雷之所鼓動雨露之¶
所發生枿而枝枝而幹綿山亘谷如青雲被覆逺近一色松栢¶
蒲栁孰辨其勝&KR0018;也及一氣之烈蒼然而不悴欎然而益蕃回¶
視向之衆木何其暴榮遽落曽弗及乎旦暮之近况能與之偃¶
蹇於氷雪之中也哉盖衆木榮於一時時之變也不能不變而¶
松栢貫四時歴千&KR0010;其大百圍其高參天不以時而盛衰也然¶
<pb:KR4e0023_SBCK_024-8b>¶
後别其髙直秀竦之姿而先後遲速有弗足論者此君子取之¶
以比徳乎大抵士之特立不回者非若新進之易合人方以為¶
榮而不足為吾榮人方以為辱而不足為吾辱阨於前也既乆¶
則伸於後也必大畜於内也既足則發於外也必周此馬援卒¶
成其大噐楊震亦起於五七奚趐松栢之在衆木歟然余之所¶
見者亦尠也臨汾單守道者元中大夫湖南㢘訪司副使明卿¶
之孫政議大夫同知通政院事仁羙之子也乃能刮磨豪習折¶
莭讀書雖間關兵馬間亦不少輟甞失其母走三千里訪於金¶
陵得之縉紳咸稱其孝焉¶
&KR0038;朝置&KR0038;子學聚四方之學者遂由諸生升上舍未幾衆皆超¶
遷為羙官横金躍馬驚駭閭里守道方從余来¶
中都分教諸子弟乃以晚翠名其游息之所以自厲而無一毫¶
媒禄意信其落落如松栢之翠而非暴榮遽落者比矣嗚呼松¶
<pb:KR4e0023_SBCK_024-9a>¶
栢之於衆木𩔖也其材恒見於晩士之與常人𩔖也其志亦成¶
於晚事固不貴乎早也余知守道將有為於乆屈之餘而發其¶
所蓄無疑矣因其求文以記之故申其&KR0003;如此而復戒其守云¶
　　白雲書舍記¶
雲之為物不一而白雲則水土清明之氣上升於天幽人䖏士¶
恒玩而樂之然其去留無跡卷舒無時所謂雲之閒者非若雨¶
雲雪雲之能澤物也㑹稽禇君徳剛讀書蟠龍山下每清秋雨¶
止牕户皆雲也几席皆雲也被覆左右彌亘前後其居也以雲¶
為賔客其出也以雲為車徒其限也以雲為藩蘺其飾也以雲¶
為采色雲無心也吾亦無心也日相接而相忘焉題曰白雲書¶
舍盖據一方之勝而香爐玉筍聮綿於雲間鴻禧之觀龍瑞之¶
宫蔽虧於雲外城郭之埃塵逈隔而不及也鋤雲而耕披雲而¶
薪既足以自給而太夫人又夀考康寕&KR0010;時稱夀洩洩融融此¶
<pb:KR4e0023_SBCK_024-9b>¶
亦有天下之至樂萬鍾千駟孰加于是哉使有萬鍾千駟之榮¶
或不及飬其親而反貽親憂得失抑何如邪書暇輙絃琴而歌¶
歌曰山出白雲&KR0006;既不以雨白雲浮浮&KR0006;又翳余户余退無營¶
&KR0006;朝耕夜書卒&KR0010;有褐&KR0006;食且有&KR0188;覧彼白雲&KR0006;惟㓗時懋載¶
酌清醑&KR0006;為母之夀繇是一時談者莫不樂道其羙焉逮洪武¶
之起為中書&KR0122;轉青州都指揮使司經歴尋升鳯陽大都𥆳府¶
經歴乃不逺千里迎其母渉江道淮来¶
王都亦無異在蟠龍時盖所居之境不同而同其樂也故復揭¶
白雲之名於寓所親之所在即雲之所在有不待假於雲者視¶
唐狄文忠公北登太行而興望雲之歎固不得全其私如徳剛¶
矣因詳其出處而著恩義之兼盡云¶
清江貝先生文集卷之二十四¶
