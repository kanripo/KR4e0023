# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:53.077211
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0403-016淸江貝先生集-卷第十六.
<pb:KR4e0023_SBCK_016-1a>¶
清江貝先生文集卷之十六¶
　金陵集¶
　　九華精舍記¶
九華山在武陽熈山東十五里視武夷諸山秀㧞於閩者奚啻¶
邾莒之在齊魯其𫝑不得與之抗而名著古今者亦有其人焉¶
宋之息菴居士葉公是也公㓜讀書熈山及豋進士第累官至¶
寳謨閣大學士出知䖏州有嘉禾瑞麦之應比三年又有芝生¶
于庭人皆頌之既代而歸遂不樂於仕　而𫠦謂息菴者亦朱¶
子𫠦號而勸其止也穆陵思其為人三遣使徴不起命表其里¶
為清節談者稱公有二䟽之髙而講學之功老而不倦則非廣¶
受𫠦及者及卒家無餘貲惟朱子翰墨及𫠦叙世次與先後行¶
事以遺其後且戒以存孝敬母私蓄而巳子弟遵公之教咸循¶
循有退讓風至四世孫茂生官于建寧未㡬納祿家居郡太守¶
<pb:KR4e0023_SBCK_016-1b>¶
論及葉氏一門&KR0186;曰此孝廉家也後由熈山徙于九華地益斗¶
&KR0376;而九峯列峙亭亭如青蓮九朶出煙雨外林木翡欝溪流囬¶
繞因名其居曰九華精舎山與人俱高矣茂生之子士能質美¶
而好學當¶
國家肇興學校遂充弟子貪於成均數見余請曰自吾祖息菴¶
居熈山百有餘年蓄書萬卷中燬於兵惟朱子十梅詠尚存而¶
相好之義猶可想也吾父卷卷寳之不幸蚤沒士能又孑孑来¶
京師囬望九華逺隔四千餘里而雲嵐翠黛恒若日接於前也¶
河南程坦生既圖其大㮣幸先生記之時予爲國子助教義不¶
得辭若息菴出䖏始終九華之因人而著與士能不忘其𫠦自¶
皆可書也洪武七年夏四月十日檇李貝瓊記¶
　　雲門精舎記¶
青州之鎮山曰雲門上有穴如門廣可以通方&KR0100;雲氣朝暮吐¶
<pb:KR4e0023_SBCK_016-2a>¶
納其中故以為名而起原張先生世居之先生一號古邨少學¶
於天台孟長文而長文之學則出於金文安公盖六經之道漢¶
唐諸儒不能通而一之至宋朱文公集周程諸說而大眀焉當¶
是時受業其門者非一而髙弟則有黄文肅公黄文肅公傳之¶
何文定公何文定公傳之王文憲公王文憲公傳之文安先生¶
&KR0059;淑於百年之後可謂純正而無弊者歟繇是講道淮楚之間¶
四方逺近翕然&KR0025;之皆稱古邨先生仕至衡州路照磨卒贈中¶
奉大夫禮部尚書護軍追封清河郡公其子紳克世其學嘗出¶
㳺三吳即姑蘇建塾誨其邑人子弟題曰雲門精舎示不忘其¶
出且祠文肅以下五先生於中眀其先後原委之的不倍於朱¶
子者也嗚呼天下之才局於𫠦見恒昧性之為性道之為道得¶
此遺彼而異端之&KR0003;益肆可勝歎哉朱子折而正之至精至宻¶
俾堯舜禹湯文武周公孔子相傳之旨若曰月既食而復凡有¶
<pb:KR4e0023_SBCK_016-2b>¶
目者莫不睹其光彩彼簧鼓一世以罔匹夫匹婦者不攻而破¶
視昌黎韓子之排二家其功倍焉雖其紛紛起争而求勝強附¶
於道以㕘立天地間然真偽之分得失之歸烏可得而揜邪古¶
邨不憚數千里渉江而南&KR0025;長文學之師表於時及𫠦著文集¶
凡三十卷皆可傳也今紳継述於後而又合父師而奉焉其守¶
之固如此則𫠦謂雲門者寔道之𫠦在山將與之而益峻巳是¶
可以不書乎¶
　　一梧軒記¶
無錫張止齋先生老於九隴也甞植一梧于庭閱十年挺然秀¶
聳而宻葉雲布不知三伏酷烈之氣也先生曰徜徉其下酒酣¶
興發&KR0186;𠋣而嘯歌同乎惠子之曠焉既没其子今禮部尚書維¶
中益封植以示不亡復顔其室而属余為之記余聞昔齊燕楚¶
使於梧宫因問梧之大小一辭之失二國構兵然梧何與於人¶
<pb:KR4e0023_SBCK_016-3a>¶
使者獨以梧為問邪且不問梧之材異於衆木而及其先王之¶
事則兵禍不在梧巳若𫠦謂一梧歴止齋父子二世其年宜可¶
問而知之盖欲因梧而考其人也夫連林之木如束如附如庇¶
如下其相輔為𫝑者非止一二而巳風雷之𫠦撼霜雪之𫠦虐¶
恒並存而後斃然未足以見其竒惟特立者無𫠦束而直無𫠦¶
附而起無𫠦庇而固無𫠦屈而下至仇於風雷霜雪剛姿勁氣¶
奚翅忠臣直士之寡與剪焉甚危而未甞為之少變於是始竒¶
於衆木焉此余於一梧尤愛而譽之也嗚呼三吴之盛大家世¶
族甲第相望嘉花異卉敷榮交䕃四時不絶及州縣兵起殆盡¶
於焚燒斬伐惟張氏之梧獨存輪困離竒過於龍門之植是亦¶
繫乎數矣惟中當知𣗳於前而鬯於後如此惡可直視其為梧¶
也歟¶
　　㽞耕軒記¶
<pb:KR4e0023_SBCK_016-3b>¶
秦王翦將兵伐楚請美田宅甚衆且言為王將有功不侯故及¶
向臣請之為子孫業翦之智如此其子孫有能耕者乎漢田蚡¶
治宅甲諸第田園極膏&KR0254;至請考工地益宅蚡之盛如此其子¶
孫有能耕者乎天下之人有無窮之心必有無窮之計及一再¶
傳而怱焉冰釋何其暴也若于定國之髙門張安世之金貂七¶
葉繇扵方寸𫠦存世乆而益昌非止一時而巳易曰積善之家¶
必有餘慶此理之自然不可誣者故舉其人以㮣古今焉奈何¶
不務樹徳徃徃咲刀腹劍陽予而隂中以快一巳為事則非善¶
於為謀矣四眀之何鈞五先生名其室曰㽞耕其千百而十一¶
歟先生有長者風里中争者不白之官而白之先生性尤急於¶
義遇貧無飬者&KR0186;周之或貸而不能償者悉焚其劵縣東資國¶
閘數壊扵水為築外防捍衝激之患一方受其利又長塘為四¶
眀永嘉天台㑹稽之衝有水亭以休徃来者後毁於兵人皆病¶
<pb:KR4e0023_SBCK_016-4a>¶
焉先生復新屋若干楹風雨有𫠦庇矣盖其忠厚仁恕出於天¶
性以為利於己者狹不若利扵人者廣雖九野之土阡連陌亘¶
不&KR0085;以喻其方寸而子孫耕於後者有餘奚必如王翦田蚡之¶
𫠦為屑屑以憂其貧也乎先生既没人猶稱之其子操好學力¶
行洪武五年以明經薦于春官則樹徳之效巳見於今日是不¶
祈報於天而𫠦以報之者不爽將使如于張之門継継繩繩歴¶
&KR0070;百世未艾也余雖不得造先生之居嘉其所積之厚而樂為¶
其後人道之洪武七年夏五月既望檇李貝瓊記¶
　　藥石窩記¶
士恒病於内之𫠦不足而必待攻於外暴者抑之而仁懦者激¶
之而強固者道之而通辟者規之而正貪者矯之而廉蔽者發¶
之而眀隘者充之而廣所謂藥石之戒尤人之當寳者烏喙昌¶
陽空青丹砂弗與也故君子以藥石進其徳小人以藥石損其¶
<pb:KR4e0023_SBCK_016-4b>¶
過夷攷古今亡之所以存險之所以濟敗之所以成失之所以¶
復豈非資之人也哉或者好人之侫而惡其忤於己此藥石之¶
言不至也藥石之言不至則病日深而身辱名滅嗚呼以藥石¶
之可已病雖螫吻毒腸亦有所不恤至扵正言之諤諤恒推而¶
不受方甘扵有過之地是知愛其體之小者不知愛其體之大¶
者可謂智乎余甞以此自懲而雲間張拱長顔其燕坐之室曰¶
藥石窩取宋桐川簿丙公語將求益於大人先生而浚儀趙公¶
本&KR0004;為之記復属予申其說焉余謂丙公之見倪偁歴言馭吏¶
撫民之道則既以為&KR0085;偁亦&KR0025;而善之無一辭勗其未至烏在¶
其為藥石邪拱辰兄弟四人讀書鳯凰山中二十年其扵聖人¶
之吿弟子凡一病一藥皆用之而用功者余不暇瀆告之也抑¶
聞魯大夫&KR0391;文仲善於季孫而孟孫惡之及孟孫死&KR0152;之多涕¶
曰季孫之愛我疢疾也孟孫之惡我藥石也美疢不如惡石石¶
<pb:KR4e0023_SBCK_016-5a>¶
能生我疢能殺我是又以人爲藥石者歟若文仲可與言智矣¶
尚求以爲法扵是乎書拱辰名奎横浦先生六世孫通春秋大¶
經甞試于有司仐以才選主興國之通山簿云¶
　　&KR0998;峯祠堂記¶
一氣既裂而有文其所以&KR0271;物成務莫備扵四聖人之易故爲¶
五經之宗自孟子没歴漢至魏講易如王輔嗣者固未盡其旨¶
宋周子得穆伯長之傳而太極圖通書作焉後二程洎邵子張¶
子&KR0071;興故有皇極經世與正蒙之書盖皆本諸易而爲之也然¶
邵子則兼乎&KR0070;張子則專乎理所謂殊塗而同歸者余甞求之¶
正蒙十七篇首太和叅兩以闡造化之微次天道神化以推聖¶
人之至若動物以下諸篇無非發端以示人雖或失之深刻間¶
與易有不合觀其約而慱精而實則孟子以来與周程之說相¶
爲表裏而辯釋老之謬妄者此書爲然考亭朱子扵太極通書¶
<pb:KR4e0023_SBCK_016-5b>¶
西銘有註其餘則未暇及也番陽沈毅齊先生因爲正蒙解以¶
備朱子之未備而王禘樂噐乾稱猶缺元徳興丞上饒鄭君復¶
&KR0004;&KR0024;其三篇新安胡公雲峯序之亦既行於世矣及聞南昌&KR0998;¶
峯朱先生者深求邵子内聖外王之學既老著書凡易說禮說¶
皆發前人所未發至於正蒙且病其難而釋之豈亦采毅齋所¶
註而損益之歟甞欲購求定本以觀其異同得失時猶閟而未¶
出也洪武七年秋其子善来¶
亰師試補南昌文學掾獲見於成均因出所&KR0274;&KR0998;峯行實始末¶
示予復求記其&KR0998;峯之祠焉按&KR0998;峯爲洞雲䖏士之子&KR0004;洞雲¶
兄弟四人長雪澗次碧泉月澗而洞雲㝡少雪澗以文章顯于¶
時而洞雲與之齊名&KR0998;峯又純正而弘博其著述也雖世無知¶
者將待子雲於他日矣甞命善集其所纂而&KR0071;終其未成者善¶
亦克承其志且建祠奉之上推&KR0998;峯之意而及其祖洞雲䖏士¶
<pb:KR4e0023_SBCK_016-6a>¶
與伯祖雪澗以眀其傳之所自来可謂能子矣嗚呼易在造化¶
固無言也而聖人言之逮世降俗媮人心益晦邪&KR0003;曰滋非有¶
卓然立言之君子㑹一心扵古今則弘通易簡之法仁義中正¶
之歸不亦𨼆乎此諸子之功為甚大余不得不&KR0663;稱之也抑張¶
子既出正蒙以授門人且曰其觸𩔖而長之吾固有望於後之¶
學者毅齋為能發張子之藴矣若&KR0998;峯䆒先天之學而餘力及¶
此益見理愈索而無窮所造何可及哉祠之扵郷既合扵禮而¶
善復不墜其業有光扵雪澗洞雲尤足嘉者故為記俾刻諸壁¶
云¶
　　茶屋記¶
檇李屠生兼善顔其㳺息之所曰茶屋盖兼善耆茶尤善烹茶¶
之法凡茶之産于名山若吴之陽羡越之日鑄閩之武夷者收¶
而貯之屋中客至&KR0186;汲泉烹以奉客與之劇談終日不待邾莒¶
<pb:KR4e0023_SBCK_016-6b>¶
之㑹焉余因告之曰昔陸鴻漸著茶經三篇蔡君謨亦著茶經¶
上下二篇而玉川子則有答孟諌議恵茶詩兼善甞&KR0145;而讀之¶
乎彼奴視茶者未若鴻漸之深於味惜計口腹之小而不免御¶
史李季卿之辱君謨以宋之名臣乃進龍鳯圑希寵一時如丁¶
晉公所為不免歐陽永叔之譏若玉川子洛陽布衣耳諌議餉¶
以先春之品其扵潤燥吻沃枯腸飲之不厭可謂好之至矣然¶
不徒&KR0085;一已之好為事且憂百萬億蒼生困扵顛崖未獲其蘇¶
息遂因以諷在位之君子是以天下為心者乎此三子皆知耆¶
茶鴻漸固不&KR0085;言君謨烏能無愧扵玉川子也兼善必辯扵是¶
而有玉川之心巳亟起而求書為記余復咲謂之曰俟大雪之¶
夜過茶屋聴松風洶洶作秋濤聲酒醒一書未晚也而請之益¶
堅遂書之洪武五年冬十月&KR0004;吉兩山老樵貝瓊記七年秋七¶
月七日重書于成均東齋¶
<pb:KR4e0023_SBCK_016-7a>¶
　　追達堂記¶
追逺堂者天台林氏奉先之所也按林氏之始祖十一府君諱¶
勳者五代時以塩鐵使轉督台州諸軍事遂由閩之辰溪徙家¶
于黄岩半嶺其後攴葉益繁散䖏梅溪團浦者特盛當宋設科¶
目一&KR0010;聮中有司者八人曰雪村曰勿齋曰曉菴皆以能文辭¶
稱故江以&KR0047;衣冠大姓必推天台林氏焉至六一學正甞言吾¶
宗族之大非一世一人之積於是築堂梅溪置主其中&KR0010;一祀¶
之且㑹族人子弟講尊卑長㓜之序云遂割田若干畆給其費¶
有女以疾不嫁者益以田四百畆而噐物無缺矣其孫今國于¶
生伯雲懼泯其實也求余為之記余惟祭者所以追飬&KR0071;孝也¶
自祖襧之近推而上之則有曽祖焉又推而上之則有髙祖焉¶
然非止於是而巳有高祖之祖焉譬之於水千盤百折以逹于¶
海然河不始於龍門積石而出於昆侖江不始於漢而導之岷¶
<pb:KR4e0023_SBCK_016-7b>¶
山論者不徒考其脈絡必窮其源而後已人之報本可不求之¶
遠邪水未有無源而出者人未有無祖而生者惟属之近而有¶
服者其恩隆属之逺而無服者其禮殺亦天下之同情也有能¶
追而祭之不以逺近為隆殺豈非厚之至乎特古者限於先王¶
之制大夫有廟無主士則祖禰一廟庶士庶人無廟而&KR0017;上下¶
之分截然不得踰而僣者故孔子曰祭之以禮曾子之言盖為¶
有國者而發使施之所祭必盡吾之誠耳非謂庶士庶人得祭¶
祖禰以上而及於無窮為孝也君子扵此制雖不得為而心實¶
不能已於是伊川先生以義起三祭之名而初祖先祖與禰各¶
有其𩔖而得受祭焉林氏世次相傳越四百餘年源深流長如¶
此而子若孫又能合雪村勿齋曉菴以及十一府君而伸其敬¶
可謂知報本之道巳曾謂公侯之貴或不及乎此庶士庶人乃¶
能之詩曰心乎愛矣遐不謂矣中心藏之何日忘之是皆率性¶
<pb:KR4e0023_SBCK_016-8a>¶
之道篤扵所親所尊者又豈強之而然哉故重其請而記之觀¶
者亦有所警乎中尚革薄而之厚也夫¶
　　待月軒記¶
越胡子眀氏築室舜江上顔之曰待月軒乃以書来言其地𫝑¶
清曠與月爲宜三五之夕六合無雲&KR0186;席其中以&KR0049;焉湛然爛¶
銀盤挾潮東升至明所及可見秋毫於海天百里外亦一時之¶
竒觀也幸侈之以文辭余惟月之爲象其行也有度其出也有¶
時信可待而賔之其有不得待者二或阻扵時焉或阻於事焉¶
余徃年客㳺三吴泊舟垂虹亭下中秋月盈起而四顧氷寒雪¶
縞因舉酒相属客爲吹洞簫作水龍吟此一快也使遇盲風恠¶
雨交至百恠夜出巨浪排山則無月可觀吾惡&KR0025;而待乎去年¶
過金𨹧鳯凰䑓雖已湮爲荒烟野草而山河不改景氣一新休¶
沐之日與二三子乗月共登浩浩乎若超埃盛之表想見長庚¶
<pb:KR4e0023_SBCK_016-8b>¶
風神扵千載此又一快也使有簿書期㑹之煩朝暮不得休雖¶
有月可觀吾惡&KR0025;而待乎嗚呼月固可待以時而阻焉者天也¶
以事而阻焉者人也二者未之能免則能待月如垂虹亭鳯凰¶
䑓者㡬何人邪今子明無一事之撓當月之望待扵兹軒以樂¶
其樂誠不易矣且人有盡而月無窮觀者恒有古今之感惜無¶
頋兎不死藥以延吾壽相與周旋太清又可弗之待而一玩哉¶
然必其可待奚若無心於待而適與月㑹也天下之事多此𩔖¶
者非獨月而已予將老而東歸扁舟一過舜江試與極論之姑¶
書此俾刻諸壁子明安定先生十九丗孫好讀書事親尤謹内¶
外稱其孝云¶
清江貝先生文集卷之十六¶
