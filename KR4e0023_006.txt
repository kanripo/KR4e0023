# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:52.671708
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0403-006淸江貝先生集-卷第六.
<pb:KR4e0023_SBCK_006-1a>¶
清江貝先生文集卷之六¶
　　古澗寒泉記¶
泉出於山正出曰濫泉縣出曰沃泉穴出曰汍泉同出異歸曰¶
肥泉異出同流曰瀵泉此泉之大槩也而天下之泉其名亦不¶
一香鑪之瀑布與天台石門&KR0001;出者尤其崩騰而䧺悍者也余¶
在錢唐時甞逰西山之靈鷲有泉流幽澗中或隐或見者如綫¶
如蛇曲折而下赴其&KR0557;石有聲鏘鏘如琴筑之交奏珩璜之相¶
觸及憇春淙亭其東西合流注大壑浪然如驟雨之至雷震之¶
薄如决銀河自天而落也雖未及觀瀑布之崩騰雄悍是亦西¶
山之一奇矣方五六月赤日正中人皆坐火屋下行道者多暍¶
死而泉之旁飛珠濺衣蕭然如淸秋松風謖謖相和肌肉為戰¶
而栗不知大暑之欝蒸也與客俯而掬卧而聴日入忘返翌日¶
至南山白蓮峰觀水簾而寺僧病逰客之數塞以巨石而泉散¶
<pb:KR4e0023_SBCK_006-1b>¶
落崖間無復&KR0001;謂鸞鶴唳而蛟龍涎者盖不幸也後歸黄灣竝¶
海之山皆無泉惟東山有烏龍泉北山有靈泉泉小不足觀及¶
来雲間九山之麓亦不知有泉而沙門澤公楚蘭者&KR0001;居之室¶
在釣灘之上泉㶁㶁出叢篁亂石中循除而流尤甚清冽可以¶
析酲滌煩與春淙一矣因題曰古澗寒泉求予為之記遂舉昔¶
逰之&KR0001;見如此大衆蓄之有本則其流也必逺其及物也必廣¶
君子之務實者似之傳曰原泉混混不含晝夜盈科而後進放¶
乎四海楚蘭之於學必能法之而不息其不至扵極不止也余¶
他日尚當一寄幽賞於泉上為楚蘭援筆賦之¶
　　萬峰秋記¶
法忍寺之沙門敬梓山闢室為燕坐之&KR0001;西江清潦尊者題曰¶
萬峰秋盖山之環其居者如青芙蕖萬朶而朝嵐夕翠之變接¶
乎起居飲食之時其竟湛以虗其氣凄以勁其容慘以肅盖不¶
<pb:KR4e0023_SBCK_006-2a>¶
待夫恢台既&KR0053;白露先戒而山中之四時常秋也行人巳去松¶
聲不㫁悲風生而猛虎嘯素月出而清&KR0400;哀則有黙會扵休而¶
定定而悟者於是招虎溪而結社與鵲巢以爲徒飲卓錫之飛¶
泉分鳥殘之霜柿可以外筞辱而一死生矣且復徵余爲之記¶
無乃贅乎然余知梓山之&KR0001;造巳大雄氏之道本一而爲其徒¶
者岐而二之宗於禪者不假文字直以求心爲要宗扵教者以¶
爲行必先扵知不然則造道之門孰&KR0025;而入邪二家之相矛盾¶
不啻水火而梓山始亦以禪之髙虗爲難因居船子覆舟之&KR0001;¶
而&KR0145;蔵室之書及止觀語録盡讀之閉門謝客旁通博攷凢十¶
餘年及其老也一旦大契其㫖於文字之外由是歛其華而反¶
其本且病昔之&KR0414;扵紛揉則其於道何如哉或乗小舟徃来江¶
上徃徃賦詩有貫休宻殊之&KR0208;初非出於有意者後復置而不¶
作人多邀而致之者&KR0186;辭不就其峻絶之行又如此予方&KR0349;&KR0349;¶
<pb:KR4e0023_SBCK_006-2b>¶
然東西南北未知&KR0001;届又安得遁于萬峰相與掃白石覧歸雲¶
逍遥倘佯以成二老而忘世之風濤火宅邪姑舉其說俾刻諸¶
石云¶
　　虗白室記¶
余聞金華多仙佛盖其山川之雄深必有異人之&KR0001;託不可誣¶
也若黄公晉卿之門人繡湖沙門皡公虗白者其佛之徒歟虗¶
白二十餘泝江而西覽&KR0716;阜於尋陽訪道林於洞庭而公序以¶
送之且壯其觀乎博大之區而從有道者以證其真印之傳属¶
海内兵變遂㽞雲間乆之與余徃来&KR0031;璜溪上皎然如近氷雪¶
莫得而凂也一日告余曰吾無一席之居随所寓而居焉而室¶
之名曰虗白或譏其無室而名之是强名也然吾之爲吾亦強¶
名耳又况寓吾之室邪且不徒寓吾之室吾亦無也以其有而¶
觀之其在越則越爲虗白之室其在呉則呉爲虗白之室六合¶
<pb:KR4e0023_SBCK_006-3a>¶
之内孰非室之大者乎先生幸記之余曰虗白既强名其室而¶
余又申之以&KR0003;則亦累於有而攻之者益熾矣然有不可巳者¶
夫白生於虗惟虗故白耳日月之明一照而四海白而坐闇室¶
者不覩其光故疑日月之&KR0001;不及而不知其蔽於物也茍去其蔽¶
則八牕洞㓗昏夜皆白如積雪之相射落月之相通不待燭之¶
以火而無不見焉豈非以其虗乎此一室也物之至虗者莫若¶
心存之而神觸之而通惟其珠玉文繡聲色狗馬之属&KR0001;以内¶
螙而外蠱者非一至虗之體於是昧而失之&KR0124;乎木石之無靈¶
而為昏為&KR2322;己必也去其内蠧而外蠱者如伐宼戎焉不使有¶
一物之能蔽則天下之理昭㫼森布雖居闇室不啻日月之中¶
天虗而白也虗而白也者豈惟一室之近將充乎上下而俱白¶
矣故其虗如谷廓焉可蓄其白如玉粲焉可燭其虗白之室乎¶
抑亦虗白之心乎是為記¶
<pb:KR4e0023_SBCK_006-3b>¶
　　橘隱記¶
&KR0045;溪距華亭五十里地廣而夷水清而駛人之業廢居者至而¶
成聚盖有橘洲之勝焉友人陸伯讓氏居之題其游息之所曰¶
橘隱且求予為之記予詰之曰太史公稱蜀漢江&KR0092;千樹橘與¶
安邑之棗渭川之竹並儗千户侯然伯讓非事貨殖而資橘之¶
利也若巴人所傳橘中之樂不㓕啇山者則又恠而不經非伯¶
讓之所取也伯讓曰吾之托於橘者豈如彼之所謂哉吾逺祖¶
績六&KR0010;謁&KR0061;術以懐橘見稱遂貽口實於後則蚤有過人之識初¶
不在區區之橘而巳故因以自侈旦繫吾千載之思焉耳貨殖¶
之賤神仙之誕姑置而勿言余廼為之歎曰按陸為呉大族自¶
績至遜起為大帝相而能以弱制強盡復荊州之地破走昭¶
烈於夷&KR0092;遜没而抗復&KR0005;其衆出督西&KR0092;以拒羊祜者五年及¶
遜之子機雲又以文章名世至於今其故宅之在華亭者雖湮¶
<pb:KR4e0023_SBCK_006-4a>¶
&KR0255;無遺而所謂唳鶴灘黄耳塜猶可彷彿其所每欲訪遺蹟於¶
荒烟野草中求其子孫必有興者而伯讓其最乎使居其位行¶
其志亦一時之偉噐也其父甞徙於溪北越五十年卒伯讓遂¶
留其二子而自返其舊廬盖&KR0005;遺落世故與田夫野老退於三¶
&KR0873;之上顧謂昔時&KR0005;相之功名事業不可復見於是治田築室¶
&KR0035;橘其旁以示不忘乎祖而素榮朱實見於夏雨秋霜之際者¶
可喜亦何待蜀漢江陵之産為富而橘中老人之樂殆不得如¶
吾之深根固蒂也然則伯讓不能隱而居其位行其志必竭其¶
心思勞其筋骨&KR0005;終日汲汲之不暇雖欲有橘中之樂惡可得¶
耶以此方彼亦猶愈矣尚益封殖嘉樹俾過者&KR0204;而言曰此續¶
之後人也於是乎書¶
　　觀捕魚記¶
松江産魚非一取魚者或以罩或以义或以笱或以罾巨家則¶
<pb:KR4e0023_SBCK_006-4b>¶
斫大&KR0035;置水中爲魚藂魚大小畢赴之縦横盤互人亦無敢輙¶
捕者故萃而不去天始寒大合漁者編竹斷東西津口以防其¶
佚乃徹樹兩涯鼓而敺之魚失其所依㦯駭而躍或怒而突戢¶
戢然巳在釡中矣於是駕百斛之舟沉九囊之綱掩其左右遮¶
其前後而盈車之族如針之属脱此掛彼損鱗折尾無一縱者¶
予觀而歎曰魚之托於水也非無九州四海之可歸也而歸于¶
數畒之陂朽株之下以爲至安無患&KR0002;登龍門焉惡知誘之者¶
&KR0005;以制之養之者&KR0005;以殺之人之機亦巧且深矣予又傷其盡¶
而無遺何其不仁之甚邪嗚呼天下之死於盡取者豈獨魚巳¶
乎豈獨魚巳乎故書爲記¶
　　菊莊誌¶
今年秋九月既望余出城北三里訪菊莊李君之居無五畒之¶
圃而左右種菊百本有瑪瑙盤者株髙五尺開十花圍徑二寸¶
<pb:KR4e0023_SBCK_006-5a>¶
強人以比西施中酒時狀元紅者株高四尺開十二花視瑪瑙¶
盤㣲劣金鳳毛者株高七尺開十花色純黄如金圍徑三寸繡¶
芙蓉者株高五尺强花如錯金間深赤色徑二寸强此為第一¶
品次小金蓮琥珀杯玉玲瓏賔州紅苿䔧白株皆髙三尺強花¶
小大䟽宻不一而鵝翎鶴頂亦繡芙蓉之亞也他不可名紀者¶
尤衆雖洛陽牡丹未有盛於此者可謂愛之深而培之厚矣君¶
遂置酒賔予坐日既夕剪瑪瑙盤一枝而去越翼日命其子馴¶
来求文以記之余惟菊為草木之一前乎陶靖莭鮮有愛者而¶
陶亦託之菊以見其高然未始有所標榜也及宋周子目陶為¶
愛菊目菊為花之隱逸者後人遂取菊與陶並稱之朱子通鑑¶
綱目書曰晋處士陶潜卒陶之高益著於百代菊亦與之俱髙¶
矣吁一氣之烈草木摧敗無色若奔北將士蹂躪大荒之野而¶
菊挺然冒霜不凋冝為陶之所賞可謂絶&KR0011;而傑出者乎君亦¶
<pb:KR4e0023_SBCK_006-5b>¶
慕陶之高而又色别&KR0011;分如此其趣固同乎陶巳余亦愛菊之¶
一也幸無官守言責之縻每&KR0010;携客過菊莊掇英汎酒和靖莭¶
之詩而想其人於千載之上不可謂菊自陶之後愛者幾何人¶
也因書為菊莊記君赤城人字道原通尚書經甞再試有司今¶
老於淞上云至正二十年冬良月檇李貝瓊誌¶
　　蘭雪坡誌¶
蘭雪坡者大名劉&KR1167;初氏名其所居之地也性初㓜有奇氣甞¶
從宣城汪先生授春秋學讀書山中者五年後值兵變辟地錢¶
塘左轄張公才其人辟為賔客乆之以疾辤無留祿意放浪九¶
峯三&KR0873;間而属余記所謂蘭雪者至於三四無勌色予惟物之¶
至馨者莫如蘭而至㓗者莫如雪李太白高魯仲連之莭其詩¶
有曰獨立天地間淸風灑蘭雪可謂知連之深矣當戰國之時¶
七雄相傾權變之士教以攻戰怒携好合聲震海内徳無不報¶
<pb:KR4e0023_SBCK_006-6a>¶
怨無不酬然蘇秦殺於齊張儀囚於楚范睢辱於魏韓非死於¶
秦蔡澤取相位裁數月魏冉廢商鞅車裂李斯族吕不韋斥回¶
視一時冨貴不啻糞壤之朝菌何榮落之&KR0064;邪而仲連翶翔兵¶
交之際排難觧紛却千金之報折帝秦之請卒蹈東海而去名¶
立而禍不逮身顯而利不汚此戰&KR0038;一人而巳以蘭雪况之又¶
何過哉方今豪傑虎争習縱横之學為蘇張范蔡者干之以秘¶
䇿動之以飛辯竊高位私重禄與馬赫奕妻妾閒麗樂其成而¶
不憂其敗也享其安而不計其危也性初獨懐仲連之志弗為¶
人覉人亦不得而覊之又何辱於蘭雪邪吁蘭雪之至馨至㓗¶
非仲連不足以儗之固有非蘭而馨非雪而㓗者性初亦&KR0005;襲¶
其馨而尚其㓗也乎雖然以馨而焚以㓗而衊者古今所病性¶
初其慎之性初其慎之¶
<pb:KR4e0023_SBCK_006-6b>¶
¶
清江貝先生文集卷之六¶
<pb:KR4e0023_SBCK_006-7a>¶
#+PROPERTY: JUAN 6
#+PROPERTY: FILE SB04n0404-006淸江貝先生集詩集-卷第六.
<pb:KR4e0023_SBCK_006-1a>¶
清江貝先生詩集卷之六¶
　　元夕¶
夜醉城南酒百缸春来端使客愁降障&KR0271;雲毋東西一¶
燈射琉璃日月&KR0031;鐵笛仙人傳麗藻金釵小妾度新腔¶
歸来誤作三山夢月色如氷白滿江¶
　　郊居¶
背郭茅堂低入燕通村小徑曲縈蛇碧雞坊裏詩人宅¶
石鱉崖前刺史家流水暗通三徑竹曉雲濃掩一溪花¶
他年著我林間老垂釣共分鸂&KR0529;沙¶
　　紅楳¶
時世新粧學内家漁人錯認武&KR0092;霞百年艮嶽空㽞&KR0035;¶
<pb:KR4e0023_SBCK_006-1b>¶
一夜春風為染花月裏嫦娥羞素服山中仙客餌丹砂¶
也知風骨依然在雪後黄昏瘦影斜¶
　　蜀山圖¶
連峰接岫寫秦州&KR0040;洗蛾眉積翠浮石岀劒門皆北向¶
水通鹽澤自西流松頭一片秋雲濕鳥背千盤細路幽¶
䇿馬匆匆度關客何如漁父一扁舟¶
　　庚戌中秋九思主人置酒予洎景囦副使子仁理¶
　　問同㑹時風&KR0040;驟作抵暮旋止天無餘滓華月東¶
　　出相與聮句十餘韻皆大醉就寑遂忘所詠因復¶
　　成一律¶
溪雲通月轉金盤石上移樽興未闌可惜少年今傯老¶
<pb:KR4e0023_SBCK_006-2a>¶
莫辭良夜試同㸔王人不得携王趙詞客猶能敵孟韓¶
細數中秋知又㡬松花新酒更湏乾¶
　　歸殳山一首&KR0009;楊德中丁一鶴¶
殳山即與浣花同犬吠雞鳴䖏䖏通卜宅定如唐杜甫¶
剖符湏得漢文翁荷欹夜&KR0040;衰猶緑&KR0037;落秋風熟巳紅¶
一鶴道人今可過九龍山客試相&KR0025;¶
　　庚戌九日是日聞蝉¶
今日出門風&KR0040;收東山西山湏可遊那能束帶&KR0025;三事¶
且復開樽破客愁鴈别紫臺初辟雪蟬鳴紅&KR0035;不知秋¶
桃花細菊應相&KR0015;&KR0010;月無情自白頭¶
　　木芙蓉¶
<pb:KR4e0023_SBCK_006-2b>¶
萬里名花蜀上分澄江渾似錦江濆夜承仙掌三清露¶
春剪巫山一片雲未許王家誇少婦還&KR0025;卓氏妬文君¶
所思欲&KR0009;知何䖏鴈㫁天南日色醺¶
　　寒夜憶梅擬西崑一首¶
星河西轉夜初長夢㫁羅浮月在梁青女五更欺病骨¶
玉人千里割愁腸銅龍水滿聲催漏絳蠟花銷淚作行¶
明發南枝應有雪試従&KR0035;底覔春光¶
　次韻陳仲謀¶
一夜秋霜入鏡中静觀諸妄巳圓融離禽自託寒枝小¶
病馬猶思碧草豐出海雲霞無旦暮經天日月自西東¶
危樓獨&KR0029;無窮思心事何人得與同¶
<pb:KR4e0023_SBCK_006-3a>¶
　　次韻楊鳴鶴¶
玄圃滄洲願未酬倐忽兆景豈能㽞江草江花還刺眼¶
春風春&KR0040;又從頭巳知出處非同調且擬登臨為寫憂¶
君㸔南山盡松栢英雄何䖏葬眠牛¶
　發春試筆一首¶
宫花無意挿烏巾暫到¶
金門遂乞身不用天官書上第巳&KR0170;學士喚山人&KR0081;洪¶
井畔應堪老范蠡湖邉又見春重賦遂初慚造化狂歌¶
痛飲樂吾真¶
　　遊硤石西山訪達上人坐天開圖畫所為設酒脯¶
　賦詩一首¶
<pb:KR4e0023_SBCK_006-3b>¶
清明無&KR0040;試登山丹井西頭一扣&KR0028;石戴樓臺飛鳥外¶
天&KR0271;圖畫白雲間桫欏&KR0035;合隂初緑躑躅花殘色尚殷¶
却喜逺公能置酒老夫為汝一開顔¶
　　&KR0298;用韻畣古道一首¶
宫殿如波湧兩山上方不與世相&KR0028;望窮弱水三神外¶
夢在匡廬五老間茶烹土銼旗鎗碧酒瀉銀瓶琥珀殷¶
聞有仙人葛洪井丹砂乞我駐紅顔¶
　　送王熈易奉使安南¶
持節遥通五嶺南酒䦨挿劒氣猶酣海風不洗春冬瘴¶
山&KR0040;長和旦暮嵐玉盌白浮椰子重金盤紅擘荔支甘¶
紀行定賦詩千首蠻語時同父老談¶
<pb:KR4e0023_SBCK_006-4a>¶
　　京師&KR0040;夜一首呈宋景濂學士王子充待制張孟¶
　　兼主事¶
昨夜歸心巳到呉秋風相趣理荒蕪蓬蒿一畒楊雄宅¶
桑柘千家范蠡湖但覔丹砂扶老病那能白&KR0288;事馳驅¶
題詩為謝京華客&KR0087;住山頭一腐儒¶
　　丁一鶴病愈見&KR0009;然且戒酒次韻荅之¶
千年遼海歸来鶴骨相依然玉雪清康樂愛山元是癖¶
淵明㫁酒信非情隣人問事時時過野老知名䖏䖏迎¶
三月閑門&KR0138;一出南風萬頃緑疇平¶
　　送楊鳴鶴還鴻山¶
慷慨長歌行路難何郷堪借一枝安黿鼉吐浪江湖闊¶
<pb:KR4e0023_SBCK_006-4b>¶
蟋蟀近人天地寒田父朝携新酒送山妻夜補舊衣完¶
只應去逐梁鴻&KR0046;萬壑風烟試獨看¶
　　題材上人遐觀樓¶
上方臺殿涌波濤萬里無雲見羽毛滄海一杯流地底¶
雪山千仞小秋毫天邉作客登臨&KR0786;夜半驚人&KR0015;語髙¶
猶有&KR0087;川公子筆為君題賦擅風騷¶
　　鶴山親&KR0213;詩并引¶
　　　冨春為呉孫權之里權大父鍾甞種&KR0050;&KR0050;羙有¶
　　　三客謁之鍾為設&KR0050;既而&KR0204;示鍾葬地化鶴而¶
　　　去故名栖鶴村其地有黄花洞世傳黄石公所¶
　　　居洞有石床尚在每風雨&KR0186;聞兵甲聲天霽則¶
<pb:KR4e0023_SBCK_006-5a>¶
　　　石床隐隐有文見可識琅凾二字余友李巨川¶
　　　與毋&KR0046;扵是遂題其室曰鶴山親舍元至正中¶
　　　㑹稽楊鐡崖先生數逰洞中必過巨川飲竟日¶
　　　忘返余為賦詩一首¶
我愛郎君似老菜移家歸隠碧山隈赤城舊令尋常過¶
白&KR0288;慈親八十&KR0271;亂後桃花還自彂秋深榿木更湏㘽¶
炊烟㡬䖏相連接雲氣無時共往廻泉出龍蛇多枸杞¶
石&KR2230;虎豹盡莓苔賞心最憶黄花洞亦擬他年跨鶴来¶
　　龍江道中¶
長江風浪走髙桅白首西逰苐一廽五色文章龍虎氣¶
六朝形勝鳯凰臺草生白下連天碧花近清明滿地&KR0271;¶
<pb:KR4e0023_SBCK_006-5b>¶
一路好題詩百首金閨使者不湏催¶
　　送韓伯時歸山隂¶
中書落筆萬人驚奉檄東歸也自榮十葉相傳忠獻貴¶
一官初授廣文清春歸故國花都謝&KR0040;過空山蕺巳生¶
亦欲相從渉江去千巖萬壑杜䳌聲¶
　　贈王廷威¶
江南文物三槐後傾坐郎君有阿戎酌酒初逢李&KR0101;宅¶
&KR0003;詩頻過杜&KR0092;翁麒麟騕褭歸天育結緑縣&KR0058;待國工¶
挿架書多湏可讀日長山院杏花紅¶
　　壬子春二月丙戌天雨新霽卉木向榮遥睇&KR0181;微¶
　　復動㳺山之興因述一首奉&KR0009;一鶴子材復東良¶
<pb:KR4e0023_SBCK_006-6a>¶
　　佐諸友洎古道明逺大用黙菴方外交以訂其約¶
　　云¶
東風日夜催花發花滿溪南路不分二月黧黃成鼓吹¶
四山金翠掃烟雲題詩尚憶維摩室酌酒重登帝子墳¶
如此風光君莫負畫船歸載石榴裙¶
　　&KR0009;糜孝子¶
幽湖老人七十餘一身如螙&KR0046;圖書朝廷不起常夷甫¶
郷黨巳知徐仲車海燕定巢来屋裏林烏得食上階除¶
&KR0040;晴有興即相過一葉小舟通竹渠¶
　寓幽湖客舍¶
我無太古明星宅白首西東&KR0009;此身已免崎嶇投劒外¶
<pb:KR4e0023_SBCK_006-6b>¶
敢辭寂寞老江濵枇杷結子初肥&KR0040;芍藥㽞花不見春¶
萬古乾坤同逆旅兩山風月属詩人¶
　　送朱顯道赴濠上¶
將軍五月過盱眙雪浪樓船快馬馳天地重&KR0271;¶
新造&KR0038;山川多紀壯遊詩千屯霧合耕耘䖏萬里星奔¶
貢賦時却向秋風&KR0049;旌斾南還莫負鴈前期¶
　　試院中和常㬌元韻一首¶
野老何知近上台高堂夜坐曙鐘催采珠滄海元無價¶
懐璞荆山信有材三月龍門湏快躍五更魚鑰未曽&KR0271;¶
却思年少多英氣也赴槐花此地来¶
　　中秋試院和馬新仲一首是夜無月¶
<pb:KR4e0023_SBCK_006-7a>¶
花落銅盤蠟炬殘風簾讀卷未能安地分甌越秋多&KR0040;¶
人在蓬萊夜更寒敬禮每煩陳爼豆清談仍喜接衣&KR0227;¶
獨無仙客知微術天柱峯頭借月㸔¶
　　九月望日錢塘瑪瑙寺僧照覺原過幽湖讀書所¶
　　出示詩數篇因其别也走茟賦詩一首為贈且有¶
　　紫㣲山之約云¶
野老讀書溪水南渾如杜甫百花潭安得仙人来七七¶
且從禪客語三三山多秋&KR0040;都荒菊&KR0035;著新霜未熟柑¶
更約&KR0081;洪丹井上好詩連夜為君談¶
　　癸丑元日喜雪因携酒過来青堂招諸生共飲¶
夢覺黄雞唱巳三隔牕聲碎飼呉&KR0094;驚風夜半愁回北¶
<pb:KR4e0023_SBCK_006-7b>¶
瑞雪春前喜過南携酒試從田父飲買花那稱老人簮¶
豐年有象應堪&KR0114;滿意来青共&KR0015;談¶
　　&KR0009;材大用言黙菴暢明逺¶
中秋看月醉流霞月裏桫欏又落花老去繙經思古寺¶
春来乞食向誰家三山弱水元無路七寳恒河更有沙¶
他日升堂重論法莫嗔身㘴白牛車¶
　　臨平道中¶
三月六日好天氣臨平湖上酒船開青山如鑿自髙下¶
白雲不收時去来道上看花多躑躅林間伐木到楊梅¶
如何也趂西風燕逺過錢塘又一迴¶
　　一鶴道人回殳山未遂盍簮先以詩&KR0009;之¶
<pb:KR4e0023_SBCK_006-8a>¶
三日不見巳為踈别來忽復一秋餘檇李城邉又回鴈¶
桃花水生初上魚可無薄酒試㽞客定有新詩能起予¶
絳蠟&KR0031;葩連夜結即聴鳬舄到堦除¶
　　送谷克讓歸湖南侍親并柬李中卿縣丞¶
五兩風生楚客歸夣魂先巳到庭闈九疑舜&KR0193;蒼梧野¶
三國周郎赤壁磯天地茫茫人自老古人歷歴鳥空飛¶
若逢李白煩相問别後平安一字稀¶
　　五月三日登閣東望青溪白蓮粲然如雪徙&KR0029;久¶
　　之為賦一首¶
地清無暑即蓬莱高閣披襟亦快㢤楚&KR0035;日沉風北起¶
鍾山雲合&KR0040;東来枇杷子熟三時過菡蓞花髙一色&KR0271;¶
<pb:KR4e0023_SBCK_006-8b>¶
今夜夜&KR0765;無限思吹簫人在鳯凰臺¶
　送趙澤民歸越中¶
天末秋風生白蘋連環入夣客思親蛾眉下嫁終傾&KR0038;¶
猿臂湏封莫問人禹穴讀書今㡬&KR0010;蘭亭載酒約新春¶
翰林供奉如相問為&KR0003;愁添雪滿巾¶
　　送江西僉憲趙宗典移守合州¶
今日梯航萬里通使星一&KR0039;向秦中蠻夷十月無冬雪¶
山水三巴有閬風湏可賦詩邀杜甫即㸔為政似文翁¶
珠還合浦元非異但慶三田黍稻豊¶
　　送朱伯良赴隴西縣丞¶
鞏昌風俗今猶古城郭絃歌定㡬家渭水北来同穴近¶
<pb:KR4e0023_SBCK_006-9a>¶
隴山西過武功賖天連苜蓿荒秋&KR0040;地種莆萄壓&KR0181;霞¶
更喜清官有朱邑明年新政萬人誇¶
　　送莫彦英赴賔州上林丞¶
十月西征天氣寒兩江今日静波瀾蠻夷萬里皆唐制¶
齊魯諸生盡漢官榕葉似雲垂滿戸荔支經&KR0040;喜登盤¶
栁州刺史文章妙公退從容好細㸔¶
　　送醫師張仁齊¶
縣壷長向市中蔵海底龍公夜授方廬阜仙人知董奉¶
長安女子識韓康藥存九轉芙蓉暖松化千年琥珀香¶
暫到亰華即歸去一毫榮辱総相忘¶
　　贈龍虎山鄧子方鍊師¶
<pb:KR4e0023_SBCK_006-9b>¶
&KR0017;谷仙人弱水東身&KR0016;一鶴御青童坎離龍虎蟠金鼎¶
日夜神明守絳宫筆掃琅玕三竺&KR0040;琴彈霹&KR0430;滿林風¶
白頭欲問長生訣&KR0015;我亰華尚轉蓬¶
　二月一日病中口號¶
新年尤苦病相侵白&KR0288;無持自滿簮五栁先生蓮社約¶
四明狂客鏡湖心滿城風&KR0040;花時過曲水東西草色深¶
明日兩峰茅屋下故人持酒一開襟¶
　　送馬本道赴潁上¶
悲歌把酒氣仍驕幕府蔵名怕折腰萬古山川豪俠窟¶
一時文武聖明朝牛羊滿野秋俱放&KR0411;虎連營夜不&KR0349;¶
馬援已衰猶矍鑠少&KR0092;多病且逍遥當筵落筆烏&KR0093;濕¶
<pb:KR4e0023_SBCK_006-10a>¶
掛劒㸔書絳燭銷我愧白頭居太學雲林唯待伴漁樵¶
　　送楊九思赴廣西都尉&KR0052;㦄¶
卭笮康居路盡通西南&KR0271;鎮兩江雄漢家大將推楊僕¶
蠻府叅軍見郝&KR0173;象跡滿山雲氣白雞聲千户日車紅¶
明珠薏苡無人辯行李歸来莫厭窮¶
　　新晴¶
扶桑日上海門東野緑山紅在眼中流水轉龍分别浦¶
㫁雲如鶴趂歸風雪色一時開菡蓞秋聲五月到梧桐¶
白頭病客郷心折獨愧登樓賦未工¶
　　送朱質夫赴寕逺知縣¶
萬里番禺自漢通乗槎有客氣如虹地分銅柱風烟外¶
<pb:KR4e0023_SBCK_006-10b>¶
山涌璚臺雪浪中帝子旌旗何處問&KR0058;人衣服與時同¶
興来好和蘇公語又度西南月半弓¶
　梅泉處士虞長卿挽詩¶
先生出處任乾坤四十不登金馬門長者巳稱如石建¶
&KR0012;臣終惜棄虞翻天寒栢&KR0035;無乾淚月落梅花有返魂¶
季子繡衣霄漢立風流文采喜猶存¶
　　送詹同文承&KR0562;還郷¶
奉天殿下親承¶
詔老著黄冠出紫&KR0340;萬里雪霄&KR0031;鶴去(時内苑/縦二鶴)九江風¶
浪一㠶歸春前載酒黄泥坂月下吹簫赤壁磯文采昭¶
回㸔¶
<pb:KR4e0023_SBCK_006-11a>¶
帝製山中草木盡光輝¶
　　贈韓友中¶
&KR0040;花臺下古仙客門俯百尺玻瓈江青山偃蹇自相伍¶
白鳥浮沉時一&KR0031;天寒鑱藥龍蛇窟夜永讀書風&KR0040;囱¶
紛紛市人不足數與尔&KR0015;譚傾百缸¶
　　和張思廣九日韻時王景行有約阻&KR0040;不赴¶
秋藕無花&KR0009;㫁絲拒霜猶學漠宫姿錦袍江令還家早¶
白&KR0288;秋娘對客悲剰水殘山留勝槩酸風苦&KR0040;失幽期¶
未慚寂寞陶彭澤更把黄花盡一巵¶
　　鳯凰臺¶
鳯凰一舉周八極金&KR0092;猶有鳯皇臺萬年龍虎自蟠踞¶
<pb:KR4e0023_SBCK_006-11b>¶
此日鳯皇湏復来隴西太白巳無跡江左夷吾真有才¶
登髙送客多古意長歌慷慨共持杯¶
　秦淮對月¶
大江流月浩漫漫一鶴南飛尚未安素練秋垂銀漠闊¶
神珠夜吐貝宫寒胡雛觱栗霜中起商婦琵琶水上彈¶
惆悵故人千里隔小楼十二獨凭欄¶
　　送吕元振歸四明¶
千里東㱕訪故園春&KR0055;滿目野花繁山横鳥道如龍轉¶
水落蛟門尚虎蹲賀老風流誰復継舒公氣節更湏論¶
故人為謝崔文學何日&KR0234;詩酒一尊¶
　　乙夘清明日偕馬新仲李守中劉志逺遊聚寳山¶
<pb:KR4e0023_SBCK_006-12a>¶
　過泐季潭長老三塔院飲于志逺宅賦詩一首¶
城南㸔花花正開清明㣲雨灑塵埃路從周䖏臺前過¶
山轉曹彬廟下来墮地游絲輕復起近人嬌燕去仍回¶
高歌擊莭狂歡賞共盡生春酒一杯¶
　　次韻夏士文¶
故人不見十年餘長憶故人㸔舊書直從渠象山頭至¶
相過鳯凰城裏居白雪翻匙共野飯銀刀出網分河魚¶
從来陶令苦迂僻只擬東臯歸荷鋤¶
　　題王顯宗廵歴圖¶
六月霜威見直臣綉衣玉斧大同廵山分駝脊髙中土¶
路折羊腸恐逺人今日&KR0065;戎應辟馬從来漢使獨埋輪¶
<pb:KR4e0023_SBCK_006-12b>¶
白頭校字慚年少爲客¶
京華又一春¶
　　分教中都一首¶
中都學舎今百區聲教逺及萬方初新羅百濟亦遣子¶
期門羽林皆讀書一時復見制作盛四境巳安攻戰餘¶
老夫&KR0060;禄愧無補惟觧區區校魯魚¶
　　苦&KR0040;淮水泛溢徃来不通緬懐¶
　　南亰故人劉子憲爲賦一首¶
寒猶挾纊思南&KR0038;老更㸔書坐北窓白&KR0040;三時如倒海¶
黃流一夜盡成江榴花支子開無數鸂&KR0529;鸕鷀下作&KR0031;¶
天上故人何日見劒心詩思未能降¶
<pb:KR4e0023_SBCK_006-13a>¶
　　次韻方文敏秋興五首¶
地拱¶
皇&KR0092;松栢深¶
君王法駕&KR0010;時臨漢宫甘露曽聞昔周室豐年豈自今¶
太史巳刪金匱録詞臣應製鳯臺吟憶陪僊仗千官入¶
春日新鶯在栁隂¶
一日¶
龍飛濠泗間素槖胡馬走寘顔已来肅慎通滄海更却¶
呼韓閉玉關使者旌旗分道出將軍部曲凱歌還白頭¶
野老知何事紫氣常瞻萬&KR0010;山¶
天限長江雪浪浮臨江百尺起朱樓春風秋月歸新恨¶
<pb:KR4e0023_SBCK_006-13b>¶
楚水呉山憶舊遊巳沃腥臊無朔漠從来壮麗有西州¶
萬年大業如磐石四海諸侯盡綴旒¶
錦城春色醉芙蓉中第樓臺有㡬重萬里黄河遥北注¶
一丸函谷小東封生常客&KR0009;悲工部老託官聮忝辟雍¶
始信童謡應千古浮江一馬化為龍¶
西湖一&KR0040;始知秋水碧山明散客愁何日仙人留白石¶
當時宋祖戰清流銀河接地西南界玉氣通天日夜浮¶
懐古登髙無限意暮雲千里重回頭¶
　　丙辰元日時在鳯陽趙穆仲方文敏王継逺枉&KR0016;¶
　　相過¶
今年元日漢鍾離著䖏蕭鼓太平時老夫畏酒復多病¶
<pb:KR4e0023_SBCK_006-14a>¶
好客到門能&KR0003;詩春前春後雪&KR0379;見水北水南花更遲¶
却憶華堂髙㑹䖏玉盤纎手送青絲¶
　　題洪大&KR0046;傳後¶
黃冠野服共逍遥七十何曽諳市朝傾國楚妃端不嫁¶
入山商皓若為招田中雲實收&KR0031;玉樹底風聲厭一瓢¶
化鶴却歸遼海路上林無䖏問漁樵¶
　賦晚菊黃白二本¶
引蜂勾蝶過紅墻千葉新花只道粧仙質曉匀胡粉白¶
御袍秋染欎金黄東家欲聞西家艶十日元同九日香¶
可笑當時彭澤令清如楚客在瀟湘¶
　　秋日漫興¶
<pb:KR4e0023_SBCK_006-14b>¶
青楓葉赤&KR0040;新霜倦客栖栖自一方巳愧公孫踈學術¶
浪傳司馬擅文章天寒老&KR0185;愁長路日落&KR0012;鴻&KR0255;大荒¶
何曰兩山陪野叟一談一&KR0015;共相忘¶
　　次韻楊秉哲錄事見&KR0009;二首¶
堯封北盡薊門寛執㦸楊郎喜調官幕下賦詩諸客避¶
馬前射鴈一軍歡人才今日收孫楚相業從来許謝安¶
無限江南好山色他年歸約老夫㸔¶
一曲西湖罨畫間花時載酒正紅顔鄒枚上客團車盖¶
燕趙佳人結珮環甲第樓臺分䖏䖏南朝事業尚班班¶
傷心可得重行樂空愧沙鷗白鷺閒¶
　　病中一首&KR0009;方文敏¶
<pb:KR4e0023_SBCK_006-15a>¶
一秋巳過春復回栁條梅蕚定相催淮南病客惟髙臥¶
雪後故人今不来詩卷暮年愁總廢燭花清夜喜還&KR0271;¶
東軒風月與誰賞新酒&KR0031;行琥珀杯¶
　　早春&KR0009;黃仲真¶
樂全先生七十餘樂全堂深花事初山中酒熟試留客¶
竹裏日髙時讀書黄冠野服真自稱赤車駟馬今何如¶
相知還有恵施在適意共觀濠上魚¶
　　鳯陽晚春¶
愁聞杜宇還催客老向鍾離又過春洞隔水簾迷絶境¶
山名雲毋憶仙人牛羊自放空村晚燕雀交飛甲第新¶
載酒看花同一適百年胡蝶夢中身¶
<pb:KR4e0023_SBCK_006-15b>¶
　送馬伯温之廣西¶
樓船椎鼓發江中昨夜檣烏喜北風可惜春歸還送客¶
何知别後已成翁浮天雪浪三湘闊到海雲山百粤通¶
有子漢陽專簿領一書千里託飛鴻¶
　　送王用中歸金&KR0092;以有親迎之期因并及之且戒¶
　　其進學¶
王生别我向長干門地從来盡逹官水落&KR0050;洲初鴈到¶
山圍建業尚龍蟠秋風客路嘶&KR0865;馬月夜仙壇㑹彩鸞¶
金印虎符来未晚莫忘重把舊書㸔¶
　賦西山爽氣亭¶
屋外雲山走海濤商歌扣角氣猶豪把琴有客㝷陶令¶
<pb:KR4e0023_SBCK_006-16a>¶
拄笏何人記馬曹生厭市聲從地僻老増詩興敵秋髙¶
九峯三&KR0873;何如此金谷池臺半野蒿¶
朝朝&KR0259;翠一凭䦨田里從教&KR0180;不冠夢破喜聞秋雨霽¶
神清疑對雪峯寒霓裳琴曲傳三疊石鼎車聲出九盤¶
南北驅馳亦何事西風塵土&KR0255;征鞍¶
　　送王以寕歸建德并柬魯道原¶
睦州城郭風煙外&KR0333;後衣冠喜尚存山倒半江雲氣合¶
灘回七里浪聲喧讀書才子初還舎買酒隣翁盡到門¶
相見魯公勞問信春秋何日試重論¶
　　方文敏恵二白瓶及新茶土鐵¶
建溪春茶風露㓗赤城海錯波濤腥老夫不費百金字¶
<pb:KR4e0023_SBCK_006-16b>¶
逺道忽来&KR0031;玉瓶古井汲泉動夜月高堂酌酒呼張星¶
江瑶荔支亦可並既醉髙歌誰與聴¶
　　聽松樓¶
忽從何䖏聞蕭瑟樓外長松一萬栽隔屋嘯歌聲自和¶
滿山風&KR0040;夢初回華陽真逸元同&KR0208;太白仙人信有才¶
貴客焉能辨天&KR0284;哀絲豪竹送蓮杯¶
　　留别陳敬夫¶
天低海上山如黛雪盡淮南桞未黃浩蕩春光還自好¶
飛騰暮㬌為誰忙膏車秣馬歸應急把酒論詩樂未央¶
明發匆匆又南北有書時托塞鴻將¶
　　&KR0009;燕府録事楊秉哲兼蕳新民藴德二紀善¶
<pb:KR4e0023_SBCK_006-17a>¶
西蜀楊雄苦著書相逢長憶武林初盧前王後名非忝¶
楚尾呉頭跡更踈花栁春連朱邸静星河夜落大江虚¶
巳知老病慚英俊且復從容好曵裾¶
　　題梅軒¶
枝南枝北花無數夢在羅浮海上村白雪巳空天下色¶
黄昏曽返月中䰟水仙樊子宜相近瘴&KR0040;蠻風定㡬畨¶
今日賦詩湏我軰何人東閣與重論¶
　　洪武六年五月初一日早朝¶
　　奉天殿時西域&KR0038;師来朝盖前代所未有也自撃¶
　　盛事因賦一首¶
中天宫闕絢琉璃五丈髙懸日月旗¶
<pb:KR4e0023_SBCK_006-17b>¶
天子萬年當玊座&KR0038;師五月拜丹墀御爐不㫁龍涎噴¶
宫扇初交雉尾移江海小臣陪百辟白頭今日覩朝儀¶
　　殳山&KR0046;居夏日¶
病客從教&KR0180;出村兩山一月&KR0040;昏昏野花作雪都辭&KR0035;¶
溪水如雲忽到門無復元戎喧鼓吹試從田父收雞豚¶
来青䖏士時相過猶是平原舊子孫¶
清江貝先生詩集卷之六¶
