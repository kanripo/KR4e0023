# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:53.499092
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0403-026淸江貝先生集-卷第二十六.
<pb:KR4e0023_SBCK_026-1a>¶
清江貝先生文集卷之二十六¶
　中都藁¶
　　遊山詩序¶
洪武九年&KR0010;在丙辰季秋月朔予休暇無事與典簿永嘉裴中¶
&KR0038;子生陳芳林與直王綬董瑨林岳洎余季子羽出甲第坊迤¶
&KR0404;北趨四五里地&KR0020;&KR0046;然而隆岡連嶺属實萬&KR0010;山麓之旁殺¶
者置&KR0028;於上所謂東市之咽喉也予甞徃来而未暇出入上下¶
以窮其勝是日也天風飂飂雲氣行空中&KR0011;方&KR0016;而驅乍䟽乍¶
宻日光吐而復翳始懼其&KR0005;雨倐排而去之萬里無滓端倪呈¶
露行者欣然皆喜乃升髙而望之連山拱其南長淮亘其北盖¶
其地即春秋之徐漢為鍾離陏置濠州逮¶
上之龍飛改名鳯陽而都焉其東則獨山屹然一柱&KR0012;撑上為¶
司暦者觀天之所距獨山東十五里為臨淮崇墉峨峨車馬旁¶
<pb:KR4e0023_SBCK_026-1b>¶
午人之豊樂可想也其西八十里曰荆山與塗山對峙天外志¶
稱山産羙玉卞和以獻楚王今玉坑尚存荆山之南則為魯山¶
金碧起伏若走海濤而至于¶
皇陵信神氣所鍾誕生¶
聖人為中&KR0038;人民主非偶然矣盖自開闢距今越千萬年而豪¶
傑起淮泗間如王覇之輔漠魯肅之相呉固不足方今日之盛¶
而肇大業於東南也時宫闕未營朝市之位巳定四十八衛列¶
營左右綂以大都&KR0450;府焉牛馬徧野禾&KR0112;紛敷偉哉天下之壮¶
觀矣又行山北二里許過&KR0031;井黄先生先生東甌大族守官鳯¶
陽者五年聞余至遂延於退休之所地閴寂無市聲少焉設芳¶
醴薦嘉肴衆亦懽然而留更起歩爵劇飲無筭遂至大醉而罷¶
乃循東山歸路尤峻絶恠石虎距雜樹葱蒨於是列坐石上者¶
乆之惟綬臥不能起膳奴掖之而行因顧謂諸君曰余自去年¶
<pb:KR4e0023_SBCK_026-2a>¶
春分教¶
中都生未甞一日舍所事而出㳺或出游輙以風&KR0040;止今幸償¶
其願而天復假余之羙景如此覧山川之勝盡客主之歡使忘¶
郷土之思不可以無述也盍以溪山勝處良友分韻賦詩䂓重¶
遊於異日歟衆曰唯越翼日詩旣成什余為之序且録&KR0009;&KR0031;井¶
云¶
　　滄洲一曲志¶
華亭大姓邵文愽氏治圃楊溪居第之東偏垣而環之鑿方池¶
廣一畒錯置巨石相為經緯&KR0011;十洲三島之状而竒峰崒然特¶
起如神人出珠宮疑有雲氣昏旦上升焉觀者以為成於造化¶
也乃度地相方構堂若干楹坐挹其勝循池而北則因髙為亭¶
風櫺月檻尤極宏麗老檜參天脩楊夾道不知有三伏時由亭¶
左行百武又為小亭可坐五六客以待游觀而憇者小亭之西¶
<pb:KR4e0023_SBCK_026-2b>¶
五十武亦如之中闢塗属于北垣有軒在萬竹間曰緑隂軒之¶
下溝以通衆水之来鏘鏘有聲曰流月其西軒曰樂琴書合而¶
名之曰滄洲一曲以記稱滄洲在瀚海中周回五萬里其人千¶
&KR0010;不死有飛樓涌閣皆金銀氣有琅玕之産紅鱗白鳯所集中¶
國之人莫能至者此雖廣袤不同而外旋太澤中俯平野彷彿¶
其一曲巳户者謹扄鑰非魁人碩士鮮克造是且不逺二百里¶
招徕余誨其子麟書暇輙往時十月始寒風髙氣烈而海棠數¶
本花爛熳如春於是置酒命客共酌於下自晝抵夜圓魄中天¶
㣲雲盡歛二小姫出彈筝歌以和之極驩而罷恍然出埃&KR0381;而¶
超鴻濛也後值兵變余挈家南還檇李回思其所猶&KR0663;&KR0663;在目¶
每稱東南之雄於貲者非一而能有林壑之趣莫若文&KR0054;焉洪¶
武六年余起為國子助教越二年又奉¶
命分教中都生渉江泝淮遇麟於道從而訊之則文&KR0054;巳没且¶
<pb:KR4e0023_SBCK_026-3a>¶
徙家臨淮之東屯而圃復湮為荒烟野草矣為之潸然涕下後¶
數訪余成均因言去郷里七年固不得守丘墓為戚近築室平¶
岡之下獨與母居藝其地有秀可擷漁於川有鮮可食其適無¶
異昔之滄洲一曲故掲舊名於楣先生幸志之余惟随遇而安¶
者必有㑹於心而不繫於境也若文&KR0054;之居雲間也以其地為¶
滄洲則山川是乎否邪今麟之居濠上也亦以其地為滄洲則¶
池臺是乎否邪人之常情恒由境變苟㑹於心齊之為一&KR0384;孰¶
非神仙之所居邪然文博當全盛時極耳目之玩視滄洲之樂¶
不啻也麟方辱於流離轉徙而不易其樂非讀書求道而㡬乎¶
達者能之邪故詳錄以記之且寓感今思昔之意凢廢興之跡¶
尚有徴於斯云¶
　　葵軒記¶
歐陽文忠公記洛陽風土稱其花直五千雖出於越者不能與¶
<pb:KR4e0023_SBCK_026-3b>¶
之角盖昆侖磅礴鍾其妖於中&KR0038;使人往走争觀其羙不足稱¶
也有可稱之羙者葵乎葵易生而不以其地後開而不以其時¶
無一本五千之直人皆棄而弗視至於傾陽以庇其本皆未有¶
及之者故余好之甚於洛陽風土所尚不知者非其昧高下之¶
辯所謂黜西子而尊無鹽其亦弗之察耳既而思之葵猶傾陽¶
人有君而可忘哉唐杜甫落落不偶間&KR0028;兵馬之間至奉先所¶
述引葵自况人之葵巳計當時&KR0020;位之尊顯融一時者何可勝¶
數禄山破&KR0028;中忍忘所事而北靣臣虜則如葵之傾陽抑何尠¶
邪嗚呼物有不可奪之性所以異於物人有不可回之心所以¶
異於人然貴非所貴而賤其所可貴寔天下古今之同病非獨¶
葵也可不重有所感乎呉門儒者金徳璡氏讀書之所左右種¶
葵百本不雜衆卉題曰葵軒&KR0009;意深矣累求余為記故論之如¶
此雖然余與徳璡同為&KR0038;子助教五年託於¶
<pb:KR4e0023_SBCK_026-4a>¶
清光之下尤為葵之幸者視杜甫徒懐耿耿而不白於世以終¶
盖相萬也尚益厲其如葵者母慕彼區區以色恱人為妖者¶
　　具慶堂記¶
禮部尚書毘陵張公惟中有先府君錫山之居第而顔其堂曰¶
具慶記未有所属也乃馳書¶
中都為請余辱交十五年而知之為深其居錫山也與弟安所¶
奉府君止齋先生於既休之日府君神完而氣充以享滑甘之¶
飬此其可慶者一也及惟中以明經選遂首東南計偕之士而¶
逺近以為榮此其可慶者二也至於元季兵變州郡咸苦於殺¶
戮焚燒而毘陵當南北必争之地人民幸而免者&KR0379;十一父子¶
兄弟固不能保其俱存也惟張氏不及此又可為慶者三也甞¶
讀楚茨之詩其曰莫怨具慶不過述公卿有田者既祭而燕之¶
一莭耳然同姓之親所以交相慶而更相頌者豈果在於牛羊¶
<pb:KR4e0023_SBCK_026-4b>¶
歟豈果在於鐘鼓之奏歟盖自足於内而發於外者也較兹三¶
者其小大何如哉特取其語以明之而已止齋既沒兄弟之友¶
愛尤篤具慶之樂先後猶一日焉大抵人之恒情莫不以富貴¶
為事惡知有重於富貴者使惟中不得事府君而骨肉離散死¶
亡雖今起為侍從官髙居駟馬赫然一時亦豈其所樂乎斯足¶
驗其種徳之符若有神眀庇於&KR0256;&KR0256;巳故邑中為之歌曰積之¶
既厚慶必&KR0025;之翁夀且康鶴&KR0288;龎眉讀書有子亦既先登如稼¶
而穫如賈而贏三呉繹騷兵闘于疆肉人火居號呼出亡嗟公¶
一門克完以安&KR0010;時伏臘更賀交懽吹塤吹箎如春之和郷人¶
之榮郷人是歌余聞而歎曰此天下之所同欲而有不可同者¶
繇其出於天而非人之能致也止齋有其福而慶之於前惟中¶
又能延其福而慶之於後繼&KR0071;繩繩&KR0005;有所勸而不替矣因叙¶
其事并録其詩為具慶堂記¶
<pb:KR4e0023_SBCK_026-5a>¶
　　活水軒記¶
活水軒者山隂儒者張徳麟氏游息之所也徳麟蚤&KR0010;&KR0018;竒氣¶
以與時义牙遂去講學鑑湖之上十有餘年所蓄益大所造益¶
精矣又&KR0145;乎水者示其不息之義也翰林承&KR0562;金華宋公景濂¶
為作古&KR0144;三大字以貽之且求余為記辤弗&KR0023;乃復之曰天下¶
之水不一而谿谷之所&KR0165;池沼之所蓄乍&KR0313;乍涸曽不及乎朝¶
暮未足以為觀也必觀水之大者乎水之大者其出有源江出¶
于岷河出于崑崙&KR0222;出于嶓冢濟出于王屋淮出于桐栢其本¶
既盛則前之往者不止而後之来者不巳故狂瀾巨浪日益月¶
髙浩浩沄沄破山走海孰得而禦之茍為無&KR0071;惡能盡其竒觀¶
而亘古亘今若是邪故孟子曰觀水有術必觀其瀾又曰原泉¶
混混不舎晝夜學者冝求其道矣嗚呼道之廣大淵深非一曲¶
之能盡亦非一物之能喻而可見者莫過於水焉然言者或昧¶
<pb:KR4e0023_SBCK_026-5b>¶
其大經大本此百家之&KR0003;雖多而皆不及孔子孟子唐宋之文¶
雖盛而皆不及程子朱子以其如江如河者茫然未睹所睹者¶
特谿谷池沼而已也不亦悲夫顧余之淺陋何足以及此邪姑¶
因而發之耳雖然梗於木石汨於泥沙水&KR0025;之而壅矣决之而¶
流亂於術數軋於功利道&KR0025;之而隱矣絶之而明是不可不致¶
力於正學而無惑於彼焉使處膠膠擾擾之中沉溺以沒身者¶
固未能至而徳麟有志於道殆過㝷常萬萬必&KR0005;浚其源而逹¶
其流庶幾不局乎小而有以充之至乎大豈徒資其文辭以極¶
波瀾百態夸耀於世為工哉此余之所深望也是為記¶
　　宜晚堂記¶
越大姓江濬逺氏世居奉化之黄甘里地&KR0020;斗絶四山環拱而¶
南屏一峰嶄然特起状&KR0011;玉几上可坐數百人下有東西兩溪¶
合流至長溪折而入于鄞江又有日峰峙其左剡水紆其右益¶
<pb:KR4e0023_SBCK_026-6a>¶
四明形勝之一濬逺又據其勝焉六世祖某宋保義郎子怡齋¶
由太學上舍試補臨安教授至濬逺克世其學蚤受知中朝士¶
大夫舉秀才歴官至福建行省照磨㝷升撿校官以憂家居而¶
代革&KR0020;殊矣因葺舊廬中奥之堂題曰宐晚日肆意圖書而不¶
復出矣介趙公木仲来求記乃為之&KR0003;曰山之秀也宜日之晚¶
木之茂也宐&KR0010;之晚人之守也冝時之晚日之晚固異乎旦矣¶
&KR0010;之晚固異乎春矣時之晚固異乎少壮矣而以為宐者何也¶
山晚而益佳木晚而益堅人亦晚而益智豈不宜乎初濬逺汲¶
汲於一試渉大江走長淮上太行觀黄河風波之險阻氷雪之¶
&KR0228;栗未甞憚其勞苦焉是亦宜也二十年中變故多而形貌改¶
思慮&KR0055;而血氣衰回視向之銳於進者孰與鈍之乆榮於前者¶
孰與困之全於是盤桓林壑之間嘯傲風埃之表尤為宐也夫¶
退休之跡見於春秋方盛之時則怠而馳騁四方之志施於既¶
<pb:KR4e0023_SBCK_026-6b>¶
耄欲與新進争前則暗濬逺者視彼溺於利禄顛仆不止之徒¶
相去奚趐千萬乎由是觀之山也木也與乎人也不病乎晚而¶
尤冝乎晚如此使其悼懸車之景促痛凋落之&KR0005;及以為非人¶
之所宐者惡知進退存亡之道㢤此予嘉其為人樂書而記之¶
　　環碧堂記¶
檇李南五十里為幽湖巨族朱顯道氏世家於此築堂若干楹¶
而水周其下題之曰環碧前御史中丞番易周公伯温以大篆¶
體為書三大字復馳書鳯陽属記於余初余主顯道甞愛幽湖¶
之竒勝盖脉絡自南湖来洄而為洑旋而為渦至是左右回抱¶
青停黛蓄尤形勝之所萃焉使其奔放莫遏則悍而可懼渙散¶
旁流則弱而易狎又何足以為竒勝也觀其方春&KR0040;止波瀾浩¶
浩與天相&KR0386;不見洲渚而王睢翠碧往來其中景之觸於前者¶
何如也及清秋之夕魚龍在壑衝風不起顛倒星月而舟人漁¶
<pb:KR4e0023_SBCK_026-7a>¶
子擊榜歌呼景之㑹于心者又何如也方全盛時並湖而居者¶
非一飛樓湧閣雖南湖不足侔其壮麗而堂據一湖之要盖有¶
無窮之趣焉時方縻於¶
王事遂舍之而去客¶
京師者二年分教¶
中都者三年汨&KR0255;埃溘之中未能有其一曲以&KR0025;耕釣而徒懐¶
想於二千里外今為顯道之所&KR0825;也按朱氏世為檇李人其始¶
祖某宋文林郎侍料院官其子思明仕元為進義縣縣尉轉嘉¶
興縣録事司判官思明之子青陽教諭仁甫先後相&KR0071;逮顯道¶
巳四世矣今一境既刳於兵此堂復葺而新之挹空翠於几席¶
之間來清飈於嘯歌之頃固可以盡四時之樂益見文獻之家¶
與幽湖同一悠乆也顯道業攻醫得九鍼補冩法於金華王瑞¶
菴寔出竇文貞公之傳故非一時庸工所及性尤急於治人而¶
<pb:KR4e0023_SBCK_026-7b>¶
人頼以全者甚衆則天之報施又可必者矧諸子若孫讀書好¶
古余知後益&KR0173;不替非止於是而巳異日解組南㱕艤舟幽湖¶
重登環碧之堂又當述而賦之云¶
　　一樂堂記¶
華亭夏盟氏有二親年俱七十而兄荘亦五十餘因顔所居之¶
堂曰一樂取孟子車之語也介前松江通守謝伯禮来謁余為¶
記甞論樂之為事非一又孰與乎父母兄弟相&KR0025;一室之中㢤¶
大抵天之數恒不齊人之心恒不愜使父毋俱存兄弟無故此¶
天下之至樂亦天下之至難也夫求至樂於至難誠千百而十¶
一耳然則珠王不足以為侈聲伎不足以為恱輿馬不足以為¶
盛惟幸父母兄弟之全者豈非彼之所樂在於人為小吾之所¶
樂出於天為大乎盟之得此盖一門所積既厚故多夀考而無¶
疾病夭傷之患又處斗絶不争之地雖海内連兵累年亦免於¶
<pb:KR4e0023_SBCK_026-8a>¶
離散之憂不然何其致人於所不能致享人之所不能享邪殆¶
非偶然而巳自今以往奉滫&KR1329;於朝暮相倡和以為驩奚趐春¶
臺之熈熈也嗚呼蓼莪常棣之詩極推天倫之所當重反復讀¶
之特病煢然孑立無以遂吾一樂之私柰何禮衰事親忍於骨¶
肉者常接跡於世人心風俗之壊至於如此不亦悲夫故於盟¶
尤有所不能巳且重余之哀傷感慕也惡可以無言乎初盟之¶
父原甫&KR0025;天台李東皐先生游荘復受經於同里錢公伯全薦¶
紳之士咸稱之産雖&KR0379;及中人而聲譽籍籍布於逺近盟又能¶
厚其所親不敓於外物固賢於衆人巳雖然孟氏之言三樂惟¶
仰不愧俯不怍為君子之當自盡者苟不至乎不愧不怍雖處¶
父子兄弟之間亦未能樂其所樂也尚勗之㢤¶
　　志古齋記¶
志古齋者天台王藴徳氏蔵脩之所也藴徳甞受詩舒可立先¶
<pb:KR4e0023_SBCK_026-8b>¶
生科舉廢遂一意於古文求進於先秦兩漢故取昌&KR0058;韓文公¶
之語自厲云番昜周伯温為書三大字復求余記之乃為&KR0003;曰¶
射莫善於羿而天下不能皆羿也工莫巧於般而天下不必皆¶
般也唐宋諸家通習六經出入諸子亦皆志於古而恒苦其難¶
者時旣不同才復懸絶惡得強之以力㢤蘇黄門曰文不可學¶
而能氣可以飬而至是氣也塞乎上下騰而為河漢旋而為風¶
雨薄而為雷電列而為五岳激而為海濤人得之發於文章所¶
謂氣盛則言與之俱盛也諸家惟能善飬吾氣所著不期於古¶
而古雖有髙下輕重遂與六經諸子並行不朽豈非一代之豪¶
傑乎往往取其書熟讀詳玩大抵立言不在於嶄絶刻陗而平¶
衍為可觀不在於&KR0189;唐險恠而豊&KR0254;為可樂此古人不可至也¶
古之人不可至苟有至焉亦猶射之必為羿工之必為般庶乎¶
其不逺矣若藴徳者其志如此宜&KR0005;高視無前而不足於今歟¶
<pb:KR4e0023_SBCK_026-9a>¶
雖然髙臺&KR0201;宇孰與古之橧巢齊紈楚練孰與古之羽皮玉杯¶
象筯孰與古之汙尊杯飲哀絲豪竹孰與古之土鼓柰何浮華¶
之習崇敦朴之風壊或有語伊耆之茅茨則陋而不合於制尚¶
有虞之瓦噐則朴而不適於時恱周文之卑服則儉而不盡乎¶
飾奏軒轅之雲門則淡而不諧於音矧文之變而下也使班馬¶
馳騁其間則必驚且駭矣非班馬之罪也所見者異也若奚志¶
於古邪懼其合於古而病於時也嗚呼&KR0004;余坐是藴徳復蹈而¶
為之不以舉世非之而變斯能古矣因其請而極論之苐愧於¶
古人者海之一螺未及盡夫道之無窮也其尚擇之¶
　　植勤堂記¶
余嘗論宋三百年間有大徳而享其報者晋&KR0038;公王祐也符彦¶
卿與太祖外有君臣之分在周則為比肩同事之人而握兵居¶
重地一旦疑其為變命祐往察動静之跡且欲因而翦之使小¶
<pb:KR4e0023_SBCK_026-9b>¶
人苟利富貴必希&KR0562;附和以誣其罪惡計吾之得失哉乃以百¶
口保之坐是失官既而其子文正公相真宗十有八年孫懿敏¶
公在仁宗朝復出入&KR0005;相三十餘年植槐之應捷若桴鼓當是¶
時祐非私於彦卿實所以忠於太祖者也使太祖無誅㓕大臣¶
之過而彦卿免讒構之&KR0072;此固有純臣之義矣若秦檜當&KR0038;忌¶
賢嫉㓛盡斥異巳至殺岳飛殺趙鼎而張浚胡寅亦幾不免其¶
隂賊慘酷何如邪廼嘆其子不&KR0085;相副當燕而罷曽不反求諸¶
巳其後卒裭爵廢棄秦氏遂衰嗚呼善惡之積如此天之報施¶
又如此可為百世之&KR0027;&KR0101;巳故君子莫不稱祐不徼近功至檜¶
則皆怒罵欲食其肉然如祐之所存者恒寡而放檜之所為者¶
往往有之豈其性甘為豺虎哉&KR0005;以天之㝠㝠為不足信也不¶
智甚矣撫之金谿有王熈謙和氏以晋公為法顔其所居之堂¶
曰植勤虞文靖公掲文安公咸賦詠以羙之復介工部主事彭¶
<pb:KR4e0023_SBCK_026-10a>¶
徳脩来謁記故特舉二者論之大抵為善無應則輟而不進此¶
固人之常情勤則始終無間焉以木觀之封其本而枝益蕃去¶
其螙而實可兾盖有出於自然者孰與快意一時以稔其毒肉¶
未寒而名㓕哉覧者宜有所勸是為記熈荆&KR0038;文公十世孫讀¶
書好古有長者風為郷里所推云¶
清江貝先生文集卷之二十六¶
<pb:KR4e0023_SBCK_026-10b>¶
