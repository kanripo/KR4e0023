# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:52.873241
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0403-011淸江貝先生集-卷第十一.
<pb:KR4e0023_SBCK_011-1a>¶
清江貝先生文集卷之十一¶
　兩峯集¶
　　送王瑞菴序¶
余讀鍼經而知鍼之要不岀於八穴曰公孫内関臨泣外関後¶
溪中脈列缺照海八穴治證凢二百一十有三而九鍼補㵼之¶
用由是行焉復參太乙飛騰之術其法有八曰迎之於前以殺¶
其勢随之於後以觧其結提而升之以補其不足按而抑之以¶
損其有餘左之上引以導陽右之下引以通隂虚之於中以生¶
其氣實之於内以散其血二家之&KR0003;寔相表裏皆本於岐伯雷¶
公與黄帝問荅之書攷之靈樞素問可見巳通其術者金季則¶
有全真趙魔哥皇元則有丘長生真人真人以授竇文貞公有¶
所著標幽&KR0204;迷二賦及玉龍歌龍髄經行于世而趙魔哥之徒¶
則有洞玄李公髙山陳公再傳至於王通甫先生霍丘李清&KR0046;¶
<pb:KR4e0023_SBCK_011-1b>¶
然皆不&KR0002;文貞公之際遇世祖而大顯于中朝也故四方學者¶
咸稱北竇&KR0002;蘭溪之鏡潭王公則岀入其門二十餘年為得所¶
傳之的在當時巳有道南之歎逮鏡潭之子瑞菴益精於術往¶
往治人之疾不啻大&KR0005;統六師以剪小㓂殆非一時衆工之所¶
及於是南北之明鍼道克&KR0071;文貞者獨推王氏父子焉嗚呼人¶
之死生制於天而鍼能通其逆順屈者信之危者安之虚者充¶
之弱者強之寒者燠之則其死生之制扵天者且制於醫矣抑¶
非洞察脈絡之表而不差毫芒惡能求其十全之效哉冝斯術¶
之傳千百而十一也瑞菴之術雖受於其父而得之於心應之¶
於手必有斵輪之巧者不可誣也今年春自越如吴王公貴人¶
交謁扵門者無虚日適大名劉性初病寒留檇李因迎瑞菴治¶
之以俄頃之功起五年之疾故一方以為神人其從而執弟子¶
禮者非一瑞菴亦不靳於傳盖&KR0005;廣北竇之學於無窮而利人¶
<pb:KR4e0023_SBCK_011-2a>¶
之心亦及於無窮也&KR0010;云莫矣浩然言歸因序以送之而能詩¶
者咸繫于後云¶
　　贈星學梅生序¶
天下之士成於偶而敗於竒通於&KR0271;而厄於塞故衛青才不過¶
李廣㧞於奴而侯公孫弘徳不髙楊雄去牧豕而相始之困而¶
終之顯如此信其不繫於巧愚而繫於命也代之談命者不精¶
於五行妄稱吉凶禍福以恐人心而徼其利以私一巳甲曰某¶
日利乙曰不利彼曰某人貴且冨此曰貧而賤㸦得㸦失百不¶
一中徒滋天下之惑巳余来殳山有梅君玉者踵門而求見盖¶
精五行之術者其告人吉凶禍福咸可徴焉寔賢而&KR0046;於卜筮¶
者也余雖不執於命益知其懸於天者不得而易也故序而送¶
之系之以詩曰¶
我生之辰斗直於&KR0407;日直於巳太白一星獨守垣熒惑南流會¶
<pb:KR4e0023_SBCK_011-2b>¶
鶉尾利不及升斗位不登三公唯有文章吐竒恠鏤氷&KR0355;雪慚¶
無功結㧕謾爲車何以送汝窮請君推行年祝雞願學尸郷翁¶
　　送嘉興知事雨齋徐公上淮安推官序¶
治天下之事非一而事莫重於司刑唐胡元禮爲少卿欲殺一¶
囚司丞李日知以爲不可元禮曰吾不離刑曹此囚必無生理¶
日知曰吾不離刑曹此囚必無死法當是時其事之曲直固不¶
可辯而君子以爲元禮之嚴不如日知之恕焉吾從而攷之舜¶
典自象刑至於流贖各有一定之法而&KR0071;之欽哉欽哉惟刑之¶
恤哉則司刑者當以恕爲本不可以嚴爲事盖恕者徳恒勝法¶
嚴者法恒勝徳徳恒勝法則無心於用刑無心於用刑者惟聼¶
人之所犯法從而輕重之雖殺之而無怨法恒勝徳則有心於¶
用刑有心於用刑者必以刑加人而不得其當者衆矣此胡李¶
二公皆以至公行之而優劣之判不啻霄壤如此世之刑官冝¶
<pb:KR4e0023_SBCK_011-3a>¶
有所擇而處之乎洪武四年春正月三衢徐公雨齋繇嘉興府¶
知事陞淮安推官寔材選也余聞之喜而不寐盖雨齋讀書而¶
通律其掌簿書四年上下稱其文而無害則今專用刑之&KR0009;必¶
能有日知之恕而無元禮之嚴可以上副¶
明天子恤刑之意而淮安小大之獄知其無&KR0072;矣其行也邑之¶
大夫士咸賦詩以餞之属余爲之序於是乎書¶
　　送材上人序¶
天下之道無窮而欲窮無窮者貴乎積而巳水積而深山積而¶
髙人積而至於化是知學之不可苟也知學之不可苟斯又不¶
足乎已不足乎已則愈至而愈未至愈精而愈未精闇者未睹¶
一室之内泰然以爲人之莫己&KR0002;也畫而不復進盈而不復受¶
其積小矣求至於道不亦逺乎此吾所以爲學者之大病竊欲¶
勉焉而氣質庸下方其或時不能有爲以至老而無及巳悲夫¶
<pb:KR4e0023_SBCK_011-3b>¶
材公大用學佛者也堅強而不倦純一而不二初受易於宛平¶
榮先生後去而從紫&KR0340;山之忠公本心本心悉以所得於東湖¶
定公者授之大用其所積於日月之乆以窮性海之穾寞者何¶
如哉後&KR0181;山齊公主杭之興福教寺即舉之俾主四方之賔客¶
遂得汎交而&KR0054;求凢賢於已者必慕而師之而又欿然若不足¶
&KR0005;往參道公竺隱於苕霅之上来求一言以行烏得不重余之¶
所感也乎抑甞聞大雄氏之興其法廣被於中國而隋智者大¶
師又闡四教以法華為宗於是其入有門其趨有徑所謂行必¶
先於知者盖儒佛道殊而功一如此反視坐而蘄悟如瞽之於¶
黒白聾之於清濁豈不易邪充知而行&KR0002;吾竺&KR0046;者隱然東南¶
之秀五山稱之誠百一而為&KR0053;耳大用幸與之同時就而止其¶
是非毋盈毋畫吾見其積知日明積行曰成不極於化不止也¶
而淺之為儒足乎巳而狹乎人者尚亦因彼而有所厲也夫洪¶
<pb:KR4e0023_SBCK_011-4a>¶
武四年秋八月既望檇李貝瓊序¶
　　送劉性初歸雲間序¶
宋蘇文忠公序佛者恵勤詩且言歐陽子好士為天下第一而¶
一時庸人抜而顯於世者或&KR0018;於旦夕之頃不待貴賤死生而¶
然勤獨始終不忘歐陽子没與人語及&KR0186;泣下故書以傳之嗚¶
呼知人之難古今所同豈惟歐陽子哉而文忠公拳拳於勤言¶
之者深著歐陽子所以待天下之士如此其厚而天下之士所¶
以報之者如此其薄特表勤之異於人人也今鐵崖先生楊公¶
位雖不及歐陽子其好士之風則同甞言方今人物冝㧞十而¶
得一繇是不擇其&KR0011;茍有一才一藝者稱之不置士以此多岀¶
其門而忌前好勝之徒以怨報徳者亦有之矣最後識劉性初¶
於覉旅中即以逺噐許之及其終也性初哭之甚哀既與諸生¶
葬之復自松江走二百里求余為之傳以備太史氏所録焉夫¶
<pb:KR4e0023_SBCK_011-4b>¶
先生以文雄一代固不待傳而知余甞先性初從於杭以觚墨¶
相周旋者三十年義不可辭且嘉性初亦歐陽子之惠勤也視¶
彼&KR0018;公而變於未没之前者何如哉故歴叙先生岀處行事及¶
所著関於世教者悉書以貽之將来於性初之别也復張之以¶
序盖亦表其為人勇於義者如此猶文忠公稱勤之意也性初¶
大名人父兄甞仕於元而能刮磨豪習從師讀書又事玉泉王¶
公瑞菴學九鍼補㵼法後遇神師於海上盡授以丘長生所傳¶
之密語其術益精治人往往有十全之效三吴咸稱之云洪武¶
五年&KR0010;在壬子冬十有一月初吉檇李貝瓊序¶
　　髙麗宗主尚希古塔銘¶
嗚呼大雄氏之論性莫精於華嚴經八十一卷自晉义那尊者¶
譯之至唐武后時再譯於賢首國師徳宗龍飛三譯於清涼國¶
師華嚴之教遂廣被中國然代之信而住住而行以至於悟者¶
<pb:KR4e0023_SBCK_011-5a>¶
尠矣凢大地有生咸具是性謂之有而不囿於知覺謂之無而¶
不淪於空虚其妙孰得以爲喻哉由信而悟者吾慈峰妙辯大¶
師髙麗宗主希古尚公其人焉按狀師族姓浦尚其名希古其¶
字檇李人母甞夣僧乗白馬入門遂娠師生有異質甫七&KR0010;母¶
授孝經一過即成誦不忘十&KR0010;好佛書十二嵗見&KR0181;&KR0340;山恵力¶
僧覺海白父母願從受業父母聴之祝&KR0288;爲沙弥既長聞景岩¶
福公住崇徳之常樂因往參焉晝夜究華嚴觀福公恱其頴悟¶
曰異日樹教東南者必尚也及侍福公於杭之髙麗五年升座¶
說經吐音如雷龍象大駭僉舉爲都講天暦戊辰領宣政院劄¶
住常樂常樂自福公之去寺&KR0440;巳乆遂葺而新之學徒不逺數¶
百里而至至元戊寅遷臯亭之崇先益闡其秘名聞于朝有&KR0562;¶
賜號慈峰妙辯大師閱七年退處禦溪别峰蘭若至正十年江¶
浙行省太尉丞相尊其道遣使延之髙麗特授御製金欄袈裟¶
<pb:KR4e0023_SBCK_011-5b>¶
及張士誠㩀姑蘇累聘不應疾亟起索筆書偈曰七十三年住¶
世只為佛祖岀氣今朝打箇散&KR0163;驚得虚空落地擲筆而逝二¶
十二年秋九月乙&KR0407;也五山震悼冬十有一月辛酉茶毗于長¶
平郷之石頭里異香載道㑹者二萬餘人既而拾舍利千數顱¶
齒舌本洎所持珠百有二十堅踰金石悉不能燃石頭里地三¶
夕有神光射天人以為師淳行之符云師一號雜花道人嗣其¶
法者曰學字古海住崇先曰滋字澤翁住西湖之妙心曰慰字¶
安谷住秀之招提曰燈字無傳住青鎮之蓮堂曰謹字莭菴住¶
魏鎮之華嚴曰明字月江住南山之法興曰澤字雲海住西湖¶
之精進曰仁字静雲住澉川之禪恱曰相字無見住常樂孫曰¶
轍字萬里住范鎮之常樂曰梓字南山住嘉禾之楞嚴南山一¶
日持状傳太尉丞相命来乞銘諸塔故為次第其略如此師状¶
偉噐宏勇於進道日轉彌陀千聲客至劇談抵暮無倦色探深¶
<pb:KR4e0023_SBCK_011-6a>¶
抉閟非得於言語文字之淺陋者銘曰¶
　　於維華嚴　經傳西國　毗盧性海　孰臻其極¶
　　如雲弥空　如月照川　菩薩脩羅　聲聞人天¶
　　一念内萌　十界㝷見　不索窈㝠　近而匪逺¶
　　匪逺&KR0154;求　惟信為門　克信而行　悟道之原¶
　　偉哉尚公　七齡有識　長參景岩　譬枵斯食¶
　　升堂說經　吐音雷震　龍象大駭　濟彼方淪¶
　　十霜常樂　棟宇輪奐　繼遷臯亭　卓錫籜澗¶
　　帝賜嘉號　厥聞日升　毒龍在鉢　魔女分燈¶
　　特立物表　王侯莫致　七袤星流　一夕雲逝¶
　　玉岑無色　獸號鳥悲　公教不泯　視吾銘詩¶
清江貝先生文集卷之十一¶
<pb:KR4e0023_SBCK_011-6b>¶
