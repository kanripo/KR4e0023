# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:52.551722
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0403-003淸江貝先生集-卷第三.
<pb:KR4e0023_SBCK_003-1a>¶
清江貝先生文集卷之三¶
　　馬孝子傳¶
馬孝子者山東鄒縣人字伯傑父某拜南䑓監察御史不以家¶
行傑獨與母鄒縣君張氏居盗起汝穎轉略齊魯墝傑&KR0018;母匿¶
草間母死倉卒不能具棺歛聚石葬鄆地西盗入鄆城傑伏于¶
墓上衆欲驅而前脅以白刅傑大慟曰母在此母在此盗曰此¶
孝子也乃舎之復遺以衣糧既而邑刳于兵失墓𫠦在求之二¶
年得扵榛莾中而故衣尚存始克遷而祔於祖塋側御史轉浙¶
西僉憲㽞江南者八年遂冒鋒鏑間走數千里省之錢唐人咸¶
稱其純孝云¶
　貝先生曰三&KR0224;人紀之大也臣必忠其所事子必孝其所出¶
　亦事之常爾而世以為卓行著之史為勸戒何邪盖時不古¶
　若而盡忠孝者求之治安之日巳為尠矧丁干戈格𨷖之餘¶
<pb:KR4e0023_SBCK_003-1b>¶
　乎爲臣而死莭者若張桓李黼李齊余闕楊文宰軰不數人¶
　伯傑之孝則又見之於𫠦未見也夫海宇之大孝如伯傑者¶
　惡可&KR0205;數特處其常者不足稱處變而克盡其道與忠莭並¶
　論誠無一二焉傑遇宼不死直幸耳其扵是時知有母而不¶
　知有身所以守四尺之土而不去宼雖虎狼亦矜而釋之天¶
　理之在人心終莫之蔽也余因前進士潘天民言故録之以¶
　𤰅太史𫠦采且著我朝忠孝之士有非五季𫠦能班也¶
　　澹泊齋銘¶
建寧倅周侯克復玉坡參政周公之子也慷慨有氣莭顔其所¶
居之室曰澹泊齋&KR0145;諸葛武侯戒子書語也檇李貝瓊爲之銘¶
曰¶
&KR0308;蔗肉麟腐脅㦸咽不如雋吾之淳狐裘錦袪蹷宗殄家不如¶
御吾之麄華榬藻梲吾懼&KR0017;瞰而爲孽鵾絃鳳笙吾懼天壅而¶
<pb:KR4e0023_SBCK_003-2a>¶
致&KR0313;百金𩀱壁之寵孰與窶而無恐朱輪駟馬之筞孰與徒而¶
無傾噫逹而伊呂之業約而孔顔之樂世紛紛其溷濁吾將從¶
汝之澹泊也¶
　　君子堂銘¶
猗歟君子止焉而安休爲而胖抱節不屈服素與紈&KR0154;並其守¶
彼竹之茂不附不傾&KR0018;霜益秀水周其隩雲&KR0456;其霤我讀我書¶
或酌之酎風旋雪霏王鏘金奏玉鏘金奏其樂孔嘉君子之實¶
君子之華¶
　　用拙齋銘¶
風溪王子道氏以用拙名其齋介邵君篔谷徴予文遂為之銘¶
曰¶
嗚呼渾沌旣鑿繇是七竅始&KR0271;而大樸巳殘矧歴世滋偽機變¶
百出又焉得攦垂之指輟班之削以反無為之先吾甞悲夫金¶
<pb:KR4e0023_SBCK_003-2b>¶
而範玉而斵木而揉弗若閟之在礦固之在璞全之在山故特¶
守吾之拙不強其𫠦不能惡傷生而夭年柰何柳子病拙而外¶
析潘生病拙而灌園𫠦貴乎有道者恒樂於無用相與㳺於大¶
庭赫胥氏之天奚屑屑焉歎夫擯而不復仕而不遷試與汝汎¶
&KR0026;乎宇宙之中萬物蠢蠢雖𫠦賦或殊莫不寓大巧扵拙無俟¶
䂓矩而方者自方圓者自圓盍順性以始終又孰非自然而然¶
者邪¶
　　䟦蟬雀圖後¶
右宋徽宗蟬雀圖御史薩公景囦購之越中而歸于殳山陳仲¶
謀者也觀其螳襲蟬後旁伺而欲前雀襲螳後反頋而將擊運¶
思之巧殆非畫史所及而鴻生碩士歷舉呉王舍人諌伐荆事¶
以為務前忘後之戒余竊有感焉夫自春秋之季楚方&KR0466;晉而¶
呉乘其後呉方&KR0466;楚而越乗其後以至七&KR0038;之交攻一螳雀也¶
<pb:KR4e0023_SBCK_003-3a>¶
漢之衰曹氏簒之而不知司馬氏踵其跡司馬氏簒之而不知¶
劉氏踵其跡以至六朝之迭興一螳雀也由是以降紛紛不一¶
何可勝數盖亡仁義之遒而惟利之趨則彼此之相乗不知務¶
前忘後者豈一呉王邪¶
　　䟦胡季誠沂州事後¶
予讀林元鼎叙胡季誠沂州事而知流離顛沛之際有烈丈夫¶
如此王莾簒漢揚雄𠟵秦美新之論甚扵蔡琰失身夷狄五代¶
時馮道朝受主託夕舉以與人曽不若王凝妻㫁臂明莭季誠¶
不爲山東藩臣𫠦屈而區區為海外萬里之行舎立致之富貴¶
而&KR0556;一陽朔簿誠明於事君不貳之義而知𫠦輕重矣元鼎之¶
文直而信嚴而約若秋霜烈日尤能白其莭扵天下云¶
　　書擊壤生詩卷後¶
城西門沈雍氏號擊壤生者持卷求予言嗚呼時非堯而稱堯¶
<pb:KR4e0023_SBCK_003-3b>¶
民當龍虎相㗖之際而擊壤予&KR0060;有感焉堯民擊壤而嬉堯之¶
徳也不知堯之德堯亦不徳焉今去堯四千餘年兵尚争敓而¶
薄揖譲矣任慘刻而黜仁恕矣韶濩息而聲律變矣衮冕裂而¶
等威失矣不勝其賦歛而甘蛇虎矣不勝其刑殺而為盗賊矣¶
安得熈熈皥皡如堯民擊壤而嬉乎惟其不得如堯民而嬉而¶
思反乎無為之治此生之志也故書此以明之云¶
　　跋胡季誠南征詩後¶
右胡季誠先生南征詩一卷自固安逹呉門凡二十首䟦沙千¶
里朝煙暮雨邉情旅憤𤰅見歌詠而含悽茹辛沈欝蝢挫一出¶
性情而具經緯之體非徒摹擬少𨹧而作者也少陵自入䕫州¶
諸詩若輪扁之斵有不能傳之妙山川之助亦不可誣若仐季¶
誠將杭海踰嶠度&KR0294;門歴蒼梧南之揚朔益彂瑰詭奇絶詩固¶
不止於是也惜乎干弋格闘之時浪㳺南北不得鳴國家之盛¶
<pb:KR4e0023_SBCK_003-4a>¶
如虞揭歐馬之在中朝振大雅之音耳吁明天子方將復太平¶
之業季誠豈果不及虞掲歐馬邪予實有待焉¶
　　書篔谷小像後¶
右邵君篔谷小像一雲間張梅巖之所作也君體豐而氣淸好¶
服古人衣&KR0227;盖有西晉之風流焉此尤得其似雖工之善如頋¶
長康者不復能過也初余識君於璜溪兒菊存氏座鬒髪白晢¶
甚口固非一時綺紈之士𫠦能及遂結友而去時其曾大父翠¶
巖先生卷卷訓&KR0346;諸孫以通經為務故君不逺數百里從蔣君¶
子中於呉門者四三年&KR0071;從沈君東岡於金陵者二年&KR0010;大比¶
同試于錢唐操&KR0083;風簷之下一揮成章不啻王良之騁扵九逹¶
之忂而和鸞之音鏘然中莭予知其&KR0227;四道士而薦于春官必¶
矣既而為有司所黜又皆惜之君獨無怨色乃歸而益治其業¶
予遂與二三子講學西湖之上不相知者十五年後予分教松¶
<pb:KR4e0023_SBCK_003-4b>¶
江𫉬相與握手道故&KR0199;而皆非昔時之狀惡得不慨然於中邪¶
即其像而反復觀之少之時若朝日之出慶雲之交芙蓉之始¶
花也十年之乆則既壯而貌巳改扵前又十年之乆則既老而¶
貌且改於中矣惟心之𫠦存則未始有老少之異焉夫以其貌¶
之改扵十年之後則不能不感其時之速若雷電之驚而激也¶
以其心之不易於十年之前則知其學之進若流水之&KR0313;而逹¶
也凢予與君交踰三十年亦求其心而巳而貌之改不改非所¶
論者又孰知壯之異乎少而老之異乎壯歟盖人夀百年而氣¶
之盛衰猶旦之與暮此必然之理有不足惑者而進學之㓛由¶
乎&KR0010;月之積智益明而道益崇𫠦謂金之成扵砥礪而木之堅¶
扵霜雪者乎視余之齒髮巳變而索居無聞竊自愧焉故余書¶
其後云¶
淸江貝先生文集卷之三¶
#+PROPERTY: JUAN 3
#+PROPERTY: FILE SB04n0404-003淸江貝先生集詩集-卷第三.
<pb:KR4e0023_SBCK_003-1a>¶
清江貝先生詩集卷之三¶
　七言古詩¶
　　夢逰秦望山歌送客歸越中¶
秦望何崔嵬削如青蓮&KR0271;下臨七十二湖之浩蕩上接¶
三十六洞之縈廻夢中夜度浙江水輕如鶴背乗風来¶
欲求軒轅上天䖏白雲尚鎖燒丹臺徒知有弱水安可¶
覩蓬萊但聞松聲萬壑&KR0006;夾飛湍之喧豗赤日𢡖淡而¶
無色復殷殷之雄雷踰千盤&KR0006;歴百折香爐玉笥左右¶
列山中二女問何遲桃花落盡燕支雪金鷄三呌失𫠦¶
在惟想㕘差白銀之觀𨶔龍綃&KR0009;别淚三載猶未滅有¶
美一人&KR0006;佩珊珊昨逰吴門復東還余願&KR0025;而上下&KR0006;¶
<pb:KR4e0023_SBCK_003-1b>¶
呌安期於雲間囬首隔千里可望不可攀¶
　　雪蓬小朶歌送奎方舟還靈鷲¶
蓬婆雪嶺髙崔嵬横&KR0376;青天飛鳥囬山中小朶更竒陗¶
石作蓮花千葉&KR0271;巨靈擘山㫁山脉一峯夜向東南擲¶
千秋乾竺空有名萬里峨眉盡無色攅青疊翠分西湖¶
洞口白猿猶可呼咸和之年有慧理卓錫尚愛飛来孤¶
木杯髙僧兩眉雪身如濁水青蓮㓗繙經石上不知年¶
桂子年年落秋月¶
　　逰菩提山值雨𪧐存思庵¶
連山挿天危欲崩木客結&KR0799;當千層我来看山風雨惡¶
入山喜見靈泉僧閉門㽞客共野飯風囬雨&KR0376;清無蠅¶
<pb:KR4e0023_SBCK_003-2a>¶
酒酣熟&KR0397;喚不起夜深花落龕中燈軒轅巳&KR0178;即韓愈¶
許汜未可譏陳登天明童僕催欲去&KR0077;歎世故来相仍¶
重尋曲折&KR0178;蹉跌安得逺討閑支藤林開川豁見鳥下¶
山寒石峻愁𤠔騰呼舟獨返草堂路他日重来共毾㲪¶
　　鳯皇山歌¶
大城周廽三百雉𬗋微閣對吴山起天目西来為鳯皇¶
蒼然不過錢唐水玉輦金輿北去賖行人折盡上陽花¶
杜䳌夜呌葛洪井燕子春歸蘇小家燕歸不識更新主¶
王氣淒凉作風雨城南楊柳欝金黄一束纎腰為誰舞¶
　　亰口王節婦歌¶
大江如帶&KR0025;天来金山焦山碧崔嵬風吹楊花度江去¶
<pb:KR4e0023_SBCK_003-2b>¶
妾心如山不可回憶昔移𫠦天豈獨甘守莭兩草方&KR0414;¶
綿那知中道訣玉琴不奏雙鴛鴦玉簫不吹雙鳯凰紡¶
績給朝暮蛾眉忽成霜蠨蛸網素壁燕子歸空梁生乖¶
同室䖏死期同穴蔵欝欝山頭𣗳巳見㕘天長白璧湏¶
惡玷白絲湏惡染邉聲亂胡笳萬古悲蔡琰¶
　　玉山窟儡歌¶
玉山窟儡天下絶起伏進退皆天機巧如驚猿木杪墜¶
輕如快鶻峯尖飛流蘇帳下出新𠟵河梁古别𫝊依稀¶
黄龍磧裏胡雛語李𨹧䑓前漢使歸當筵舞劍不辟客¶
頓&KR0085;踏地争牽衣玉簫金管静如水西夏東山相是非¶
昔聞漢主出大漠七日始脫平城圍當時論㓛孰第一¶
<pb:KR4e0023_SBCK_003-3a>¶
木偶觧走單于妃竒兵百萬竟何事將軍賜級增光輝¶
龍争虎戰亦同幻尊中有酒君無違更呼左家𩀱鳯和¶
我曲玉斗碎落千珠璣¶
　　題子昂松𣗳障子歌盖王成之所蔵者紙尾云大¶
　　徳八年正月廿八夜燈下書¶
呉興筆法兼鍾王不獨醉草過張旭既無河𦍤少年之¶
沓拖又無深山羽人之退縮故人相遇今何夕銀燭&KR0269;¶
光如月白手冩青松障子歌百金一字無所惜何物小¶
児憎嫵媚玉環飛燕皆傾國嗟我平生秃千兎夜寫蠅¶
頭愧無益王孫&KR0016;鶴去不還日落太湖雲氣赤君家此¶
本世希有詞翰風流與之敵紛紛真贋那&KR0085;辯珷玞敢¶
<pb:KR4e0023_SBCK_003-3b>¶
厠連城壁勿同玉枕永和書一閟昭𨹧永相失¶
　　題王立本山水圖¶
我有愛山癖每欲名山去秦溪一日&KR0009;新圖欹枕髙堂¶
覩雲霧何年王宰㽞真跡青城天彭接太白金堂石室¶
猶可識大𣗳小樹㕘天直千盤百折分秋毫木客時與¶
行人&KR0476;一門通天劍閣險三峽漲雪瞿塘髙小舟如鳬¶
争入浦嘔啞卧聴𩀱鳴櫓拾遺近在浣花溪却面龍湫¶
結茅宇豺狼塞路何由通采芝亦有商山翁安得相&KR0025;¶
向絶境振衣千仞来天風¶
　　甲辰七月十三日書𫠦見¶
行人漸稀日巳没星堕西南大如月一道餘光夜不収¶
<pb:KR4e0023_SBCK_003-4a>¶
青天萬丈金虵掣¶
　　題趙仲穆畫馬¶
吾聞冀北之馬如雲照川谷八尺飛龍在天育灤河逺¶
幸翠華遲柳林大獵金鞍簇是時四海為一家東踰日¶
本西流沙拂郎近獻兩驌騻不数郭家獅子花公子前¶
身豈曺覇一馬真輕百金價黄金臺上倦為客白𩬊江¶
&KR0047;随意畫駵騧駰駓各不同飲泉齕草落筆工君不見¶
龍庭苜蓿與天逺何人更収青海騘¶
　　送王好問赴春官¶
君文空桑恊宫徴我文瓦噐不恱耳早随舉子踏槐花¶
曲江走馬秋風裏院門魚鑰晨未開白&KR0129;鵠立三千士¶
<pb:KR4e0023_SBCK_003-4b>¶
風簷落筆誇先成食葉老蚕春乍起樗莆三呌不作盧¶
白首讀書猶未巳兩河草動持干戈奎星無光作者死¶
五門下詔蒐遺村四月文塲酣戰螘先生有志復先登¶
朱鳯一鳴瘖衆喙卞和誑楚空&KR0476;刖曺劌刼齊方雪耻¶
軟裘快馬入居庸得意看花麗春市上林賦就氣淩雲¶
我亦明年獻天子¶
　　送逝省都事曺徳輔運粮北上¶
屯田未&KR0271;歳未熟白粲一金&KR0138;一斛將軍&KR0004;下山東城¶
使者復轉江南粟颶風五月西南回黄龍朱雀一時開¶
雷霆夜槌海若死雲霧晝合天妃来黒洋北去五千里¶
直沽近接金河水内&KR0733;𫝊𠡠賜宫壺侍臣出報龍顔喜¶
<pb:KR4e0023_SBCK_003-5a>¶
　　送文&KR0025;周入京師¶
文郎氣如虹北上何匆匆重經九折坂復覧百歩洪日¶
月囬地底山河極雲中有書一萬言欲獻明光宫&KR0214;尤¶
觸山折天柱百川亂流赤子苦龍驤未見下益州虎旅¶
猶聞駐靈武草白風騷騷䟦渉無乃勞驊騮識駿骨鸑¶
鷟非凢毛臨岐更酌酒飛雪落征袍何以致繾綣錦帶¶
昆吾刀¶
　　天&KR0227;法師鄧均谷禱雨歌¶
至正辛丑秋七月官河無舟死魚鼈錢唐城中十萬室¶
鑿井深通海鰌穴海底九烏朝並出流金鑠石氣愈烈¶
我無快刃斫旱魃構孽為妖降吴越老巫歌舞帝不恱¶
<pb:KR4e0023_SBCK_003-5b>¶
真宰之罪何當雪天&KR0227;法師與天通丹書鐡劵呼龍公¶
石壇晝晦羣神降金支翠旗来半空舉杯擲地霹&KR0430;&KR0025;¶
澍雨一日聲如硔三田白水禾芃芃兒童滿道歌年豐¶
百金不頋歸空同師豈𤨏𤨏貪天功𥬇汝蜥蝪能爲龍¶
　　張静婉採蓮曲¶
妾長平康里能舞復能歌䯻斜梳堕馬眉淺約彎蛾陌¶
上逰人顧門前俠客過塗黄&KR0004;拜月拾翠欲&KR1272;波巳知¶
一身重不受千金喚十五事秋娘十六歸羊偘願妾比¶
雙蓮爲君朝暮鮮君能重妾綢&KR1230;意别起髙樓大道邉¶
春乗油壁香車出夜入流蘇甲帳眠髙楼下俯平湖澗¶
照妾濃粧并淡抹五月平湖水正深盪舟相逐起雙禽¶
<pb:KR4e0023_SBCK_003-6a>¶
莫學藕絲容易&KR0376;試將蓮子託同心¶
　　出塞曲¶
七星昱昱大將旗猛士百萬皆熊羆迢迢逺出鴈門塞¶
漢虜相見還相持軍中無粮殺牛馬夜得降人知衆寡¶
天山月黒潜度兵飛箭着人如雨下捷書眀日報甘泉¶
死者白骨歸何年春風草緑秋風白魂魄為君長守邉¶
五嶽為城海為塹天下人當棄弓劍¶
　　野中吟¶
野中古墓何纍纍子孫已絶傍人悲送車百兩喧鼔吹¶
却憶出祖東門時墓前青青春草𣳚墓下縦撗狐兎穴¶
昔年已見野人耕今年復見隣人發千年髑髏出黄土¶
<pb:KR4e0023_SBCK_003-6b>¶
翁仲無言泣寒雨何時故物緫成灰猶有玉&KR0107;㽞半股¶
　　田家行¶
田中八月紅稻熟田頭黄雀飛且啄去年出走不得収¶
今年父子田舎𪧐大婦小婦長裁衫夜起剪桒飼五蚕¶
不言畫眉無寳鏡不恨梳頭無寳簮稲登塲蚕在箔新¶
穀可舂絲可絡賽神城南聴神語但祈無兵歳不苦¶
　　樞宻院椽曺李至剛&KR0025;帖木公守躭羅一年詔囬¶
　　京師遇風抵曺涇眀年夏復蹈海北上詩以送之¶
白洋十月行人苦北風簸浪魚龍舞黒洋六月南風回¶
海客椎牛賽彭祖使者迢迢入帝畿連艘夜發迅如飛¶
六鰲尚戴三山起一鶴&KR0004;&KR0025;萬里歸張儀雖困猶存舌¶
<pb:KR4e0023_SBCK_003-7a>¶
置酒都門歌激烈丈夫得官貴少年腐儒窮經空白𩬊¶
　　白茅歌美華亭丞盛彦忠¶
山東未息馬山西尚揮戈急起州縣丁北開白茅河海¶
風裂面天雨雪山髙水深不見日萬人鑿土如鑿山河¶
邉死者誰収骨白茅河成如白虹百里直與昆城通將¶
軍不待驅&KR0017;工平地遂作魚龍宫問誰愛民如愛子華¶
亭盛侯古莫比昔去今還悲復喜非汝身為白茅&KR0017;盛¶
侯之徳河之水千古萬古流無巳¶
　　送天台吴蟾友奉董宗師命主桐栢觀¶
天台之山四萬八千丈中有飛仙共来徃東方未白天¶
雞號扶桑赤日三更上山人曽識玉蟾翁丹砂九返面¶
<pb:KR4e0023_SBCK_003-7b>¶
如童吹笙醉跨千年鶴朝上崆峒暮廬霍葛洪井西松¶
樹老子晉䑓下桃花落日邉人&KR0009;董師書别我却入天¶
台居麻姑相見巳白𩬊蓬萊弱水人何如我亦張㠶上¶
南斗餐霞有訣能相授青天更約借龍&KR0016;福地應知令¶
虎守¶
　　題子昂秋林早行圖¶
北上莫度河龍門如天誰敢過西逰莫趍蜀瞿塘如馬¶
誰敢觸大星未落月掛𣗳行人出門向何䖏日日西東¶
徃復来青山不㫁天涯路天涯路險更無窮破裘羸馬¶
怯秋風日髙茅屋猶未起愧尓山中白𩬊翁¶
　　題趙子昂秋江漁艇圖¶
<pb:KR4e0023_SBCK_003-8a>¶
朝漁江之南暮漁江之北朝暮清江邉公侯不相識西¶
塞山前秋日微滄波浩蕩釣船歸老髯何来一相就鐡¶
笛花吹彭浪磯¶
　　小蓬壷歌¶
君不見蓬萊方丈三韓東上有飛楼湧閣何穹崇始知¶
九州更在赤縣外弱水不與人間通赤麟伏可优白鳯¶
馴可籠瑶草四時碧桃花千&KR0010;紅盧敖一去巳無跡燕¶
齊弟子徒相&KR0025;鐡厓老人有仙骨七十復向雲間逢髙¶
臺剪㫁一曲幽&KR0376;境銀河倒掛双玉虹自非夸娥之神¶
徙其䖏安得縮地如壷公讀書已去神禹穴献賦不到¶
眀光宫麻姑相過急洒掃有酒莫使金樽空酒酣更呼¶
<pb:KR4e0023_SBCK_003-8b>¶
双童為我歌小海鐡笛雷怒来天風¶
　　醉芙蓉歎¶
蜀江芙蓉四十里花外樓臺夾江水蜀主龍舟八月来¶
日照千門錦雲起一朶依稀武都女雪色宫衣輕欲舉¶
巳&KR0060;玄珠化水仙不同石鏡埋黄土朝妍夕態還相惱¶
傅粉塗黄俱草草春風入髄猶未蘇丹砂換骨應長好¶
淩波殿廢花亦殘江上秋深風雨寒武林城南偶識面¶
把酒共看赬玉盤十年流落雲間路欲尋舊賞知何䖏¶
芳心一㸃對斜陽脉脉無言&KR0010;華暮¶
　　題趙䖏仁竹泉𫠦¶
王孫寳玦巳流落九馬不復歸長安梨園歌舞入殘夢¶
<pb:KR4e0023_SBCK_003-9a>¶
白屋無人空翠寒流泉汨汨如流乳竹應𥬇歌成律吕¶
酒酣濯足望洞庭一片瀟湘隔秋雨有鳥有鳥来丹山¶
羽衣五色朱其&KR0227;人間腥腐不&KR0085;飽食汝竹實飲汝湍¶
汝一出三千年¶
　　次韻鐡厓先生醉歌¶
先生愛酒稱酒仙清者為聖濁為賢清江三月百花合¶
江頭日坐流萍舩左携張好右李姢紫檀双鳯鵾雞弦¶
傾家買酒且為樂老婦勿憂無酒錢白日西𣳚天東旋¶
秋霜入鏡何當玄蓬萊有路不可到祖龍巳腐三重泉¶
何如快飲三萬日酒樓即起糟丘邉願持北斗挹東海¶
月落枕股樓頭眠¶
<pb:KR4e0023_SBCK_003-9b>¶
　　用蘇東坡先生韵賦竹軒¶
朝飢不飽肉朝寒忍看竹愛竹巳成癖尚勝桃李俗食¶
筍兾生肥我癖無良毉籜龍未可斸頗怪鑱奴癡竹下¶
哦詩空咀嚼月明夜半来笙鶴¶
　　孫孝子歌¶
亂兵夜入髙郵城孤児失母號且行城邉白刄䊮霜雪¶
&KR0018;母獨出千人驚君不見䲭鴞生子食毋肉人間更有¶
䲭鴞族児知有母同死生&KR1419;莪巳廢猶能讀¶
　　白苧詞¶
江清月髙夜未央芙蓉半白㣲有霜天魔小隊分兩行¶
胡&KR0078;更勸莆萄&KR0308;酒酣回身入洞房金爐火煖熱都梁¶
<pb:KR4e0023_SBCK_003-10a>¶
願君朝出夜飲酒祝君千年萬年夀¶
　　行路難¶
　　　古有行路難其詞非一近見楊伯謙之作則言¶
　　　其易而不言其難也故申其義焉¶
采玉于闐河問君勃律何時過采珠鮫人室問君百粤¶
何時出珠玉&KR0010;乆同為塵君胡重利不重身海有波缺¶
我楫山有石摧我輪行路難出門即羊腸何况萬里道¶
管叔危周公匡人&KR0311;魯叟尊有酒盤有壷鼓坎坎歌烏¶
烏海不可渉山不可徒路旁之人愛尓玉與珠行路難¶
我以為父安知非虎我以為兄安知非狼仰天悲歌泣¶
下沾裳¶
<pb:KR4e0023_SBCK_003-10b>¶
　　團扇詞¶
團扇何皎㓗誤方雪與月雪當有時汚月亦有時缺妾¶
恨似天長君恩成雨絶昨夜秋風長信来星河巳見西¶
南囬妾有新詞詎堪寫夜撲流螢玉階下¶
　　題兒雲林畫¶
雲林先生老更迂酒酣落筆元氣俱滄洲赤縣随意掃¶
不學徐熈沒骨圖沉犀石帶波濤潤石上烟梢𫝑千仞¶
叅天古木蛟龍僵赤葉巳脫荆門霜北風蕭蕭白日暮¶
相偶應知不相附丹山之羽何時来㑹待春色隂厓囬¶
　　折楊柳曲¶
楊柳何青青春風拂長路朝送行人歸暮送行人去行¶
<pb:KR4e0023_SBCK_003-11a>¶
人南北無巳時折盡可憐無一枝¶
　　題王叔明茅山圖¶
一峯挿天三萬丈衆峯旁聮不相讓我行未盡天下竒¶
王宰冩山工異状靄靄勾曲雲蒼蒼溧陽樹天髙去鳥¶
沒日落行人度茅君已千年浪憶燒丹處猶疑風雨夜¶
&KR0016;虎山頭遇平生好山獨未歸山中桃花如雨飛相&KR0025;¶
采术定何日長向雲間瞻翠微¶
　　秋夜長¶
夜長何漫漫婺婦歎且泣落月當窓懸廻風尋户入新¶
愁不可道古恨無時㫁吾將呌重華於江之南蒼梧山¶
髙湘水滿耿耿不寐起觀東方&KR0270;彼白露降而為霜碧¶
<pb:KR4e0023_SBCK_003-11b>¶
草無情亦隕其芳安得不老既玄而蒼周公待旦思兼¶
三王傷哉何為&KR0259;衣彷徨¶
　逺别離¶
君不見青天之月三五缺三五滿惟有别離愁千秋萬¶
古何時㫁憶昨郎逺行城南柳飛絮迢迢出居延匹馬¶
随都護今年得郎書猶在天山戍黄河入大荒白草迷¶
歸路夏日青無光胡風起朝暮不若路旁塵随郎馬蹄¶
去妾居但守節郎去當封侯昔為白門燕𩀱棲江上樓¶
今作隴頭水嗚咽東西流時慿萬里夣夜到西梁州三¶
十六部猶未滅良人那得朝金闕可憐池上𬗋鴛鴦白¶
頭生死不相忘¶
<pb:KR4e0023_SBCK_003-12a>¶
　　白雪歌¶
昆侖火炎玉巳&KR0069;神爲六葉空花開北風萬里寒門来¶
一夜吹落金銀臺填坑委谷何皚皚龍蛇僵縮虎豹哀¶
洪流不作龍門雷崆峒太白危欲摧將軍夜出猶未回¶
馬前一片大如杯山中野老居崔嵬酌酒以匏燒芋魁¶
安知銀屏翠箔園白台但歌田有百榖年無災¶
　　董逃行¶
北風破肉胡兵利漢將驅人死胡地丈夫四出婦女號¶
長安十日城門閉夜入南山&KR0216;衝虎尚勝迢迢随捕虜¶
城中有地盡蓬蒿城下何人種禾&KR0927;夜聞董送四面歌¶
却思郷土淚滂沱¶
<pb:KR4e0023_SBCK_003-12b>¶
　　雨中¶
江南正月如臘月花開未開春尚慳空中白雨急飛瀑¶
海上黒雲深抱山老夫閉門愁不出十日西窓聴蕭瑟¶
公卿鞴馬五更朝且獨髙眠舒我𦞃銅雀破瓦不補天¶
哦詩強學號風蟬荒村無路竹雞喚載酒何人尋鄭䖍¶
白頭為農計亦足棄書耕田買黄犢¶
　　正月廿九日楊鳴鶴席上分韻得㡬字¶
兩山昨夜風雨止水漲新㾗沒沙尾黄知彭澤柳初芽¶
紅見武陵桃欲蕋老去逢春更惜春平生酒伴誰知己¶
白𩬊楊郎古竒士千金巳散歸田里閉門留客為張筵¶
共喜一時成二美小兒行觴不計籌大兒割肉能操七¶
<pb:KR4e0023_SBCK_003-13a>¶
冬殖下筯白於肪秋藕洗泥寒刺齒且湏快意在今朝¶
况我中年㑹能幾亂離相見亦偶然海内交游半為&KR0017;¶
顛狂豈顧傍人毁但恨白日無淹晷賦詩巳覺無曹劉¶
罵客安知有程李坐中一鶴能商歌歌作連珠盡傾耳¶
風卷新聲入夜雲豪竹哀絲静如水若為倒卷玻瓈江¶
百尺高樓眠不起¶
　　丁一鶴以疾止酒詩以誚之¶
一鶴先生老躭酒夜飲一石朝五斗春来連月醉如泥¶
窺户欣無太常婦杜康昨者忽為厲鸚鵡不薦談天口¶
結交昔在王侯間折莭應羞兒女後地經檇李却垂淚¶
日落君山獨回首浪&KR0003;北游年少時結束正似幽并兒¶
<pb:KR4e0023_SBCK_003-13b>¶
朔風破肉雪埋脛桃花駿馬如星馳天街下馬意氣盛¶
胡女起問郎君誰凉州莆萄不論價龜兹觱栗當筵吹¶
安知反覆一秋夣白𩬊漸滿紅顔衰吳王宫中走麋鹿¶
真娘墓下號狐狸出門兩足苦無力强與老儒時賦詩¶
君不見人間萬事隨流水别有乾坤醉郷裏不如與君¶
更挟兩鴟夷李白陶潜共生死¶
　　穆陵行¶
　　　至元中胡僧楊璉真伽利宋諸陵寳玉因倡妖¶
　　　言惑主盡發&KR1148;宫之在㑹稽者㫁理宗頂骨為¶
　　　飲噐璉敗歸内府九十年矣洪武二年正月¶
　　詔宣&KR0038;公求之得於僧汝訥所乃命塟金陵聚寳¶
<pb:KR4e0023_SBCK_003-14a>¶
　　　山立石以表之余感而賦詩一首¶
六𨹧草𣳚迷東西冬青花落𨹧上泥黒龍㫁首作飲噐¶
風雨空山魂夜啼當時直&KR0178;金棺腐鑿石通泉下深固¶
一聲白鴈度江来寳氣竟逐妖僧去金屋猶思宫女侍¶
玉衣無復祠官護可憐持比月氐王寕飼烏鳶及狐兎¶
真人歘見起江東鐡馬九月踰崆峒百年枯骨&KR0077;南返¶
雨花䑓下&KR0271;幽宫流螢夜飛石虎殿江頭白塔今不見¶
人門萬事安可知杜宇聲中淚如霰¶
　　送㝎南宗住四明大慈寺¶
伏龍羅漢無人識萬里如雲倐南北南北山川不可窮¶
雲去雲来自無跡朝辭鳯𨶔向東湖身乗一葉秋江蘆¶
<pb:KR4e0023_SBCK_003-14b>¶
東湖何䖏更求我白雲去盡青山孤&KR0271;樓夜看山頭月¶
月色湖光射氷雪四明太白相峥嶸天地虚空一毫髮¶
老夫漂泊悲蓬根相逢巳契三生塊人開火宅不可住¶
他年聴法来松門¶
清江貝先生詩集卷之三¶
