# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:52.629830
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0403-005淸江貝先生集-卷第五.
<pb:KR4e0023_SBCK_005-1a>¶
清江貝先生文集卷之五¶
　　水雲深處記¶
青林在華亭東南六十里地平衍無大山惟叢篠灌木薈欝蔽¶
&KR0635;盖亦海隅之斗絶幽&KR0201;&KR0001;也其民田牧于中者雖早夜作苦¶
足生胝脛無毛然皆樂其俗而安其業熈熈如太古時三吳之¶
變兵亦不及予甞徑竹岡絶黄浦邪迤而南由横溪至青林盤¶
囬百折如帶舟礙石不可行抵暮&KR0049;海潮而上四頋徘&KR0422;念可¶
築室讀書以佚吾老䂓欲㽞而未能也一日曹君士璜遣介持¶
圖示予其號水雲深䖏者即璜之&KR0001;居寔據青林之勝且求文¶
以記之予惟淵之深魚之適也林之深鳥之歸也山之深虎豹¶
之伏也魚不深則鉤餌得以出之鳥不&KR0055;則矰繳得以加之虎¶
豹不深則䧟阱得以掩而斃之故士之辟地恒若其不深而釣¶
餌也矰繳也䧟阱也又有甚焉今青林有衆水之會可釣而游¶
<pb:KR4e0023_SBCK_005-1b>¶
也雲氣之出納可玩而恱也而璜之託扵是亦既深而莫得蹤¶
跡也巳世&KR0001;謂秦人捶花源者又何以過之哉大抵天壤之間¶
百年之頃至樂莫大於適意能適其意者不在章綬而在於一¶
丘一壑昧者方且犇走通都大邑急於自售以&KR1522;利刼禄爲事¶
趨死地如歸者不亦悲夫璜能果扵忘世蚤棄内外務日櫂孤¶
舟與海父徃來暮色蒼蒼星月上升則放乎中流舉酒相属家¶
童&KR0145;銕笛作龍吟三弄以和巴歈之歌則其寄興豈非髙且逺¶
邪余將去此而從之逰共相忘於水雲之外矣是爲記¶
　　天香方丈記¶
天香方犬者靈鷲峰興聖教寺奎公方舟燕坐之&KR0001;也東南之¶
勝萃於虎林而虎林之勝萃扵靈鷲&KR0199;云八九月月有桂子落¶
其顛見於唐駱賔王詩方舟由雲門來主其席境爲之益勝庚¶
子兵變寺毀扵火載經載營克復舊觀遂以天香名其室且訪¶
<pb:KR4e0023_SBCK_005-2a>¶
予九峯三泖間求文為之記而方舟之說則曰吾&KR0001;謂天香者¶
非特桂也昔慧理弘大雄氏之法於東土建寺靈鷲歴仐千餘¶
年中紹理而興者有宋之行果軰每合諸大龍象講内外典天¶
&KR0186;雨曼陀羅諸花故有四花亭者紀其異也吾法無&KR0001;不徧故¶
吾香亦無&KR0001;不徧上徹渾淪下被磅礴㣲而無形廣而無際舉¶
不外吾之法則舉不外吾之香凢具乎質者有雜香固無雜也¶
限乎勢者有礙香固無礙也五音之奏可以恱耳香之&KR0001;及不¶
假金石而塞者以聦五色之章可以恱目香之&KR0001;逹不假粉黛¶
而瞽者以明五味之和可以恱口香之&KR0001;入不假芻豢而虗者¶
以充非芷非&KR0649;迷者觸之而&KR0116;窒者觸之而通躁者觸之而静¶
忿者觸之而平&KR0310;者觸之而洪&KR0064;者觸之而仁惰者觸之而起¶
貪者觸之而戒戚者觸之而欣疾者觸之而愈是吾香&KR0001;以薰¶
衆惡而會於善即吾法&KR0001;以超衆妄而歸扵真也豈獨桂也歟¶
<pb:KR4e0023_SBCK_005-2b>¶
吾將廣其香於無外而延其法於無窮以是而爲諸天樂以是¶
而為諸天膳以是而為諸天衣使大地物脫三毒八難十熱九¶
惱無施而不可也予聞而嘆曰方舟之&KR0001;造&KR0855;如此則知香之¶
&KR0145;於桂者淺矣予以事縻未能入名山覧靈鷲之秀一憇室中¶
共談第一義為快姑次第其言為記俾揭諸壁以示其後云¶
　　剪韭軒記¶
錫山華季充氏居笠澤之梅&KR0469;築草堂若干楹題曰剪韭軒志¶
懐友也介前進士澄江包叔藴来謁記余惟韭特莱之丰者非¶
有太牢之美古之儉者多嗜之以其適口而易致耳而郭林宗¶
夜見故人剪韭為具此一時之真意也代之為友者相附以勢¶
相結以利相恱以飲食惡有剪韭之真意乎仐季充&KR0145;友天下¶
之士行倫志合而非勢利之相求也干戈格闘之餘散于四方¶
耿耿如參辰相望數千里外少者壯壯者老顯晦存&KR0255;皆不可¶
<pb:KR4e0023_SBCK_005-3a>¶
知有過其軒而一接尊爼之驩雖太牢之羙其有過扵剪韭邪¶
然會合之不常不能無憾於韭之剪者能㡬焉尔吁天子庶人¶
未有不須扵友者詩曰相彼鳥矣猶求友聲矧伊人矣不求友¶
生責人之弗鳥若也季充其求友生而不忘者乎至正二十有¶
四年秋九月既望擕李貝瓊記¶
　　方壷記¶
華亭之鸎湖有大姓爲宋子正氏即所居之西偏闕室若干楹¶
方䟽四啓晝夜長明如洞天狀有石焉嶄然而獻秀有木焉欝¶
然而交䕃盖不待馭泠風度弱水而坐致方壷之勝因揭二字¶
以名之且介前進士澄江包君叔藴來求余言爲記余惟方壺¶
爲三神之一在瀚海東北五萬里外寔神仙之&KR0001;宅也始皇帝¶
甞遣徐福徃求不死藥至&KR0186;有風引颿而去則有無不可知而¶
方士之說徃徃詫以惑世之人若子正之居地與人俱勝豈非¶
<pb:KR4e0023_SBCK_005-3b>¶
真方壺也歟而朝暮汨&KR0255;風埃中以㒺利徼名者惡知有此也¶
余雖未睹其彷彿竊有㑹於心者焉至正初客錢唐属國家承¶
平無事而池䑓苑囿甲於三呉時與一二賔客徃來湖山之間¶
此一方壷也及來華亭也海内兵變西北州郡毒於侵&KR2322;屠燒¶
而編民之死者十九吾&KR0273;安居暇食以談禮樂於干戈之表亦¶
一方壷也是非神仙之&KR0001;得専矣彼居方壷而不能有方壺之¶
樂至越海以求之其愚亦甚矣使不擇地而有其樂則非方壷¶
而方壷也奚必清穆虗曠儗王侯之宫而後為方壷哉今子正¶
㩀鶯湖之要甲第連雲膏&KR0254;接壤&KR0001;欲既足而無求於外日坐¶
方壷中㦯觴㦯奕又非若余之&KR0001;稱而巳異日放舟湖上一造¶
方壺而息焉則不為生客也¶
　　白漚軒記¶
姑胥環城皆水也㑹稽陳君思可校書葑門外靣水為軒有白¶
<pb:KR4e0023_SBCK_005-4a>¶
漚日徃來水上愛其㓗素間睱遂顔之曰白漚軒且徴余文以¶
記之余惟鳥之族非一鳯也鶴也皆其超然出&KR0124;者也翠也鶩¶
也隼也鸚鵡也或以色珎或以味珎以色珎者人利其羽以味¶
珎者人利其肉隼以善擊珎鸚鵡以能言珎亦不免為人覊惟¶
漚水鳥也色不眩乎目孰得而賊之味不適乎口孰得而腊之¶
音不恱乎耳孰得而畜之此漚與人相狎而相忘彼此一無機¶
也故詩人恒以閒目之然三呉豪傑樹立勳勞者無白漚之閒¶
奔走勢利者無白漚之閒相狎相忘又㡬人哉若思可者其得¶
閒之&KR0208;巳乎漚不吾疑吾不漚執觀其㓕沒浩蕩之波翔集洲¶
渚之際漚之閒吾之閒也雖然世時以閒儗漚耳韓魏公相宋¶
嘉祐間定大業都髙位身歷兩朝夷險一莭至陶萬物如造化¶
天下仰之為㤗山喬嶽乃以狎漚名亭則可見其一出一䖏之¶
間舉無心也是足信於漚矣彼局於機事而汲汲朝暮無須&KR0119;¶
<pb:KR4e0023_SBCK_005-4b>¶
之間者白漚之弗若矣悲夫思可有道之士非乆屈於下者余¶
可不以魏公望之與異日於白漚尚無寒盟¶
　　香影軒記¶
雲間之沙門南山夀公樹梅&KR0045;溪燕坐之所日與之伍為清客¶
題曰香影&KR0145;林君復詩語也且徵余&KR0003;以記之余時讀書三泖¶
上數與南山相周旋方花盛&KR0271;&KR0186;造其室中不啻在西湖之孤¶
山坐放鶴亭夜觀雪舞百佾焉試甞論其踈瘦竒古若龍之蛻¶
鶴之峙皮皴而癭縮梅之狀也先春而彂首居萬物之上梅之¶
時也託於深林大谷冒風寒犯霜雪傑然而獨存梅之操也至¶
清而不&KR0314;至㓗而不華梅之韻也其實酢而適口故以之和五¶
味梅之用也是皆見於詞人墨客之所賦者不一而未有能冩¶
暗香䟽影於月昏水淺之際此君復為能冠於古今歟代之評¶
畫者謂其不難於位置之工而難於神氣之完若君復之詩可¶
<pb:KR4e0023_SBCK_005-5a>¶
謂得其神氣如善畫者而梅亦由是益見其髙士無賢不肖莫¶
不愛其花而誦其詩猶口之嗜炙此南山&KR0001;以掲之於&KR0001;居也¶
雖然梅之香與影吾既不出一榻而得於&KR0394;唄之餘巳抑亦即¶
物而觀天地之化乎當一氣肅殺野草之茂者色變山木之榮¶
者葉脫如漢虜鏖臯蘭之下僵仆枕藉無一存者惟梅扵此爛¶
然照人則徃過來續之機未始有一息止者豈不得而見之哉¶
汲汲於道者冝反之於身無間於晝夜寒暑以法其純亦不巳¶
香影之㣲又惡足玩者邪南山與其徒無方山棲谷汲以究苦¶
空之&KR0003;餘三十年而其志益堅不怠必有契於余言者余亦因¶
以自警云¶
　　巖&KR1087;深居記¶
僧天然者玉山大姓劉氏子家素饒於貲悉棄弗有戒妻子事¶
其母去從沙門之有道者學焉行甚苦戒甚嚴五臺三竺之士¶
<pb:KR4e0023_SBCK_005-5b>¶
咸以為不及數徃來雲間雲間人喜而争致之築庵數區䖏其¶
徒而猶惡其&KR0349;也曰吾惡用是累人㢤遂去之今年秋持張觀¶
&KR0030;一卷謁余秋涇觀其嶄然削而陗者為&KR0528;呀然虗而奥者為¶
谷雲氣晻靄林木蓊欝不啻覧千巖萬&KR1087;之勝於香鑪玉笥間¶
也乃指而告曰吾將寄吾於此覆茆而休則華攘藻梲弗與也¶
躡屩而游則朱輪駟馬弗與也寓目有朝嵐夕翠之變則楚腰¶
衛煩弗與也傾耳有風篁瀑布之韻則哀絲豪竹弗與也木石¶
為伍虎豹為侶人孰得而吾即邪先生幸名而記之予聞而異¶
其人遂名曰巖&KR1087;深居而為之言曰大雄氏之教舉天地萬物¶
納諸無為其道者非舎吾大欲從彼之&KR0001;甚不堪鮮有能致之¶
者天然豢扵冨貴之中而非素習寂㓕苦空之說一旦悅而慕¶
之不有得扵獨&KR0116;之頃而能一生死齊得喪外榮辱惡能超然¶
無累如此然是道也&KR0001;謂䇿千里&KR0092;嵌巖使其不倍則不可入¶
<pb:KR4e0023_SBCK_005-6a>¶
而蒙者恒蔽而不通惰者恒畫而不進終不足以造其室以至¶
於&KR0255;其與物之無靈而老扵空山大澤者相去何逺哉天然有¶
及扵此則其性方啓而不蔽也志方銳而不畫也其至殆不為¶
難矣噫世之襲緇衣而自抵牾於道乃挟禍福之&KR0003;以恐愚夫¶
愚婦汲汲徼利如賈之趨市又何衆與㣲若人之樹立則大雄¶
氏之教亦乆熄而不振巳他日當造&KR0001;居與之反復極論其所¶
歸使無辱於巖&KR1087;也於是乎書¶
　　炙背軒記¶
隴右邪君仲乂主華亭之邵氏義塾題&KR0001;居之南榮曰炙背軒¶
以書抵瓊曰襲狐貉者不知有炙背之快有炙背之快者不知¶
狐貉之至美當窮隂苦寒吾身猶蛇之紏而不得仲也吾口猶¶
蟬之瘖而不得鳴也海日自東方出乃席而坐其隅光氣&KR0001;及¶
倐焉外融而内鬯不啻醪之沃火之鑠温風之嘘耳聰目明百¶
<pb:KR4e0023_SBCK_005-6b>¶
體濳蘇欣然商歌作金石聲莫知其&KR0001;以然者則天下有快扵¶
此乎然大明無私吾惡得而私㢤天下固同此快也彼襲狐貉¶
者惴惴不敢出闈闥假之醪而飲焉假之火而附焉曰是美至¶
足矣又惡知炙背之爲快繇是宋人欲獻至尊而希其賞嵇康¶
乃云雖有區區之意亦已踈矣迨未之知也惟先生記之以成¶
吾&KR0180;余乃爲之嗼曰嗟乎溺於物著有無窮之慾得於巳者有¶
無窮之樂方海内兵爭智勇之士各欲自衒以&KR1522;一時之貴冨¶
朝暮奔走於形&KR0020;之途觸風埃覆氷雪而未暇炙背如田夫野¶
老者也仲乂獨超然髙蹈雖王公之尊不能詘而致之且與田¶
夫野老以炙背自適則其不溺於物而有得於已可知矣昔桂¶
少&KR0092;在䕫州西閣曝日見之於詩者可謂極其形容矣今仲义¶
之居亦少&KR0092;之西閣則炙背之快無適而不在焉余亦將從之¶
相與坐談兹軒之下而與天地間萬物同被愛日之光豈非幸¶
<pb:KR4e0023_SBCK_005-7a>¶
歟是為記仲乂通經術善持論有司甞薦之春官賦詩清麗有¶
法世多傳誦云至正二十有四年&KR0010;在甲辰春二月既朢檇李¶
貝瓊記¶
　　蘭芳軒記¶
永嘉李至剛氏僑居錢唐城東闢室為游息之&KR0001;樹蘭其前顔¶
曰蘭芳軒間求余為之記按蘭與澤蘭&KR0011;&KR0181;莖赤莭葉銳而長¶
古人恒刈而佩之劉次荘之注巳詳而黄太史又以一&KR0428;一花¶
為蘭一榦&KR0070;花為&KR0525;朱子從而辯之且言今&KR0001;見者花雖有香¶
而葉無氣非可刈而佩者然亦不知古人&KR0001;指為何物也由是¶
觀之天下之物其芳至槁而不變者莫過於蘭而楚屈原著離¶
騷以見志舉而稱之者不一則原之守比蘭之芳巳故其好脩¶
自㓗而朝夕不倦也則曰余既滋蘭之九畹&KR0006;又樹&KR0525;之百畒及¶
時俗之好䜛而惡直不能容也則曰户服艾以盈腰&KR0006;謂幽蘭¶
<pb:KR4e0023_SBCK_005-7b>¶
其不可佩夫蘭别於衆草故不與時俱化而獨芳君子别於小¶
人故不與俗俱遷而獨立使俱化而俱遷則芳委於臭腐而美¶
淪於&KR0075;僻矣至剛之託乎蘭其亦有原之志哉蘭之是非固弗¶
論也余聞至剛盖五峰先生之從子弟蚤有氣莭甞從武夷杜¶
君清碧游二十餘度江而北&KR0881;黄河覧太華客&KR0009;亰師落魄不¶
偶而南歸呉門一時將相皆欲屈而致之幕府至剛弗屑也然¶
不能不病蘭之弗艾若矣吁蘭之香小夫孺子能知之至剛能¶
不失其守如蘭芳之不變余知必擢於等夷而蜚聲天衢也於¶
是乎書¶
　　小蓬臺誌¶
按東方朔三島記蓬莱在東海東北周五千里禹乗蹻車曾抵¶
其所秦皇遣徐福徃求不死藥至&KR0186;有風引㠶而返俗疑其妄¶
㑹稽為東南大郡&KR0199;稱小蓬莱則以其地儗之也銕崖楊先生¶
<pb:KR4e0023_SBCK_005-8a>¶
族出會稽而老扵淞上即七者寮之東偏葺樓一&KR0001;顔曰小蓬¶
䑓示不忘越也䑓俯大川川别二支其一南流其一北折而東¶
中匯爲百花潭有三石梁跨川上南曰金鰲北曰銕龍東曰玉¶
虹是淞之勝畢效扵兹而爲小蓬䑓&KR0001;有江雲海雨山紅野緑¶
舉在几席之下則視㑹乩之蓬莱小大不同其超乎埃&KR0381;不啻¶
真在三山雲氣中矣先生晨興披鶴氅冠銕冠燕坐其上客至¶
不下䑓好事者&KR0556;見之相與髙譚大噱&KR0137;出桃核杯酌酒酒半¶
&KR0145;銕笛作長短弄旁若無人觀者以爲謫仙人也夫道山四時¶
皆春而小蓬䑓之春亦無盡小蓬䑓之春無盡則先生之樂又¶
豈有盡邪於是命瓊誌之瓊惟先生早櫂髙第宰天台後去而¶
客錢唐姑蘇者乆之州郡兵起徃依元帥劉九九於建德九敗¶
挈家東下淞之通守頋逖具舟檝迎之盖去㑹稽三十年而息¶
扵是非蓬莱而蓬菜也㑹稽受兵&KR0057;酷&KR2322;骨如莽千里䔥條雖¶
<pb:KR4e0023_SBCK_005-8b>¶
蓬莱而非蓬莱矣昔社少&KR0092;放浪梁宋吳越後仕玄宗肅宗官¶
至拾遺然流離頓踣之際由鄜入蜀東屯瀼西凢三築草堂少¶
&KR0092;沒而天下稱之先生之與少&KR0092;其跡同其趣同其文章之信¶
於時同異時小蓬䑓將見摭扵圗志杜少&KR0092;之草堂何足侈哉¶
於是乎書¶
　　緑隂亭記¶
過&KR1796;波橋東履碕嵌南折而西抗飛甍萬竹間為緑隂亭中可¶
坐七客隐然有林谷趣方夏九州一火宅而亭之左右接葉雲¶
布日光亭午不到地可誦可弦可燕可奕羊角風至褰青舞翠¶
雖崇挑眩晝積李縞夜惡有茂宻蒙翳如緑隂者哉予既登嵐¶
光清霽樓下憇是亭俯游鯈仰飛翼徘&KR0422;乆之足以袪其煩而¶
泄其憤頋奔走勢利者不知有兹幽勝也因&KR0145;至元間一時宗¶
工仇山村王菊存李篔房曹梅南唱和緑隂詞俾刻之亭上使¶
<pb:KR4e0023_SBCK_005-9a>¶
游者覧焉¶
清江貝先生文集卷之五¶
<pb:KR4e0023_SBCK_005-9b>¶
#+PROPERTY: JUAN 5
#+PROPERTY: FILE SB04n0404-005淸江貝先生集詩集-卷第五.
<pb:KR4e0023_SBCK_005-1a>¶
清江貝先生詩集卷之五¶
　七言律詩¶
　　送襲封衍聖公孔希學還闕里(在京作)¶
星斗光芒萬丈騰賜書連舸出金&KR0092;鴈違青&KR0664;天將靈¶
馬度黄河夜巳氷博士經存終漢出上公爵重自唐升¶
喜聞手植庭中檜翠接東䝉㡬百層¶
　　送愚上人歸越中并柬奎方舟長老(在京作)¶
天界歸来亦巳遟庭松此日定回枝山中結社無靈運¶
海上留衣有退之鶴去雲霄随錫杖龍&KR0053;風雨入軍持¶
西湖&KR0002;見方舟老為&KR0003;三生夣裡詩¶
　　觀海與鮑仲孚同賦¶
<pb:KR4e0023_SBCK_005-1b>¶
弱水之外有蓬莱雲中髣髴金銀䑓終驅汎濫群流合¶
始與鴻&KR0293;一氣&KR0271;石壁三更看日上星搓八月到天囬¶
麻姑何處窺清淺近日無書&KR0009;鶴来¶
　　送王克讓員外赴陜西¶
貂裘萬里獨衝寒舊是含香漢署官白雪作花人面落¶
青山如鳯馬頭看關中相國資王猛海内蒼生望謝安¶
應念東南有遺佚采芝深谷尚盤桓¶
　　送户部尚書貢泰甫&KR0271;司閩中榷塩易米給京師¶
昨日除書下五門地兼中外亦殊恩三山逈出南荒小¶
八座元同圵斗尊悟主巳知如内相封侯終見自公孫¶
荆&KR0045;樂土仐凋瘵他日從容爲一言¶
<pb:KR4e0023_SBCK_005-2a>¶
两隅未静出師頻聖主經營仗老臣天河轉粟遥通薊¶
臘月看花近到閩道上豺狼應避馬山中猿鳥不驚人¶
公餘定有詩千首好託邊鴻&KR0009;蚤春¶
　　題徐大章白鶴山居¶
&KR0012;烟一曲&KR0181;雲村好客尋常逺到門水落巳知魚可笱¶
夜深不畏虎䕫藩隣人送酒酌花下稚子讀書當樹根¶
白鶴千年時過此山中還有令威孫¶
　　三月晦日¶
王師未下姑蘇臺客子野次獨徘徊城南酒徒不復見¶
院裏桃花空亂&KR0271;兒女新年俱巳長弟兄何日却同囬¶
故人千里&KR0009;書至相約山中拂&KR0181;苔¶
<pb:KR4e0023_SBCK_005-2b>¶
　&KR0009;内弟陸熈之¶
我别禦兒溪上宅月當二十四廽新如何萬國尚戎馬¶
即恐四隣非昔人簫鼓誰家猶作社樓臺&KR0440;&KR0080;不成春¶
夜寒憶尓無由見悵望黄姑析木津¶
　　&KR0009;潘時雍¶
潘岳閒居學灌園一椽茅屋近青門野烏得食頻&KR0005;子¶
慈竹團隂定長孫賔客過門車盖合兒童汲井轆轤喧¶
春風金谷空流水且共髙歌醉瓦盆¶
　　送翁鎮方歸天台¶
雲氣空濛是赤城髙歌歸去不勝情天傾滄海東南逈¶
地接丹丘日夜明念我好&KR0005;黄獨&KR0009;知君先向石橋行¶
<pb:KR4e0023_SBCK_005-3a>¶
春風一路啼鶯巧定有花間窈窕迎¶
　　題雲溪耕&KR0046;¶
屋外青山青似蓮雲溪&KR0046;者即神仙桑麻杜曲非無地¶
雞犬桃源别有天載酒隣翁時叩户賣魚溪女不論錢¶
卧龍何事煩三顧秪合&KR0173;中老&KR0010;年¶
　　題丁成之清樾軒¶
九龍山前處士宅草堂低小盡青苔樹隂滿地日不到¶
水氣著人秋巳囬無數黄鸝相對語有時翠碧忽飛来¶
移床與客竹間坐千里好風何快㢤¶
　　鄭憲卿省郎織毯松江還詩以送之¶
鶴城翠織出天機卷付星查使者歸瑞草竒花春欲動¶
<pb:KR4e0023_SBCK_005-3b>¶
彩鸞青雀晝交飛峒人不用誇山&KR0290;朝士何湏惜地衣¶
聞&KR0003;千秋佳莭近吳宫髙㑹更光輝¶
　　雲間見李克敏&KR0005;歸吴&KR0092;作詩為别¶
與子西東二十霜尚思年少醉錢唐人間日月如行客¶
馬首山川忽異方歴歴早鶯初變語翩翩歸鴈未成行¶
明朝陌上重分&KR0209;更盡呉&KR0078;酒一觴¶
　　賦小瀛洲¶
海上瀛洲碧水新地連方丈絶風塵九光霞舘邀王毋¶
一曲鸞笙降玉晨&KR0002;木廻枝長掛日桃花結子不知春¶
祖龍謾自求方士却恐流傳語未真¶
仙人長住白銀宮不似淮王禮八公日月自周三島外¶
<pb:KR4e0023_SBCK_005-4a>¶
山川盡縮一壷中赤麟&KR0181;鳯池臺勝姹女河車服食同¶
清夜歩虚相和處琪花如雪又春風¶
　　題苧溪漁友宅¶
徴君白苧溪頭住細&KR0040;斜風一短簔山木兩邉啼杜宇¶
浪花千頃落駕鵞故人且復辭光武使者何湏訪志和¶
我亦買田来結屋沙棠船小日相過¶
　　十月聞雷¶
天氣初寒春尚賖坎中夜半有鳴蛙百年宇宙腥戎馬¶
十月雷霆起蟄蛇老柳黄垂霜後樹小桃紅破雨中花¶
三公爕理非無術愁聴空江度&KR0017;車¶
　　靈鷲觀燈¶
<pb:KR4e0023_SBCK_005-4b>¶
天樂風傳應壑雷鷲峰春色似蓬莱一天象緯迎秋轉¶
千月龍宫徹夜開西國胡僧依樹坐上方玉女散花来¶
夜深借榻山房&KR0043;更欲題詩到二臺¶
　　謝買齊臣恵碧盌¶
萬里堅昆来碧盌青蓮十葉&KR0011;天成于闐蒼玉本同色¶
韶州白甆空得名馬湩可能羞北饌駝蹄且後薦南烹¶
茅齋此日&KR0085;家具一詩為報故人情¶
　　題静天鏡碧水春軒¶
緑波如酒不成潮一曲潜通海眼遥祗樹園深青鳥下¶
桃花浪暖白魚跳踈星夜列&KR0271;天鏡細雨朝飛落虹橋¶
杜老賦詩湏重過逺公結社肯相邀¶
<pb:KR4e0023_SBCK_005-5a>¶
　　送興福寺長老鎮静庵¶
西山樓閣涌波濤西國髙僧見白毫貝葉有又留藏室¶
天花無跡上方袍毒龍在鉢秋雲濕馴虎當門夜月髙¶
聼法他年陪相國定因元亮置松醪¶
　　六月三日泛舟¶
六月三日好天氣清江轉柁&KR0040;晴初樹頭雲歛出紅日¶
石脚水生跳白魚何處老翁還獨釣可憐逰子未安居¶
野王堆前三女竇得意唱歌随所如¶
　　七夕¶
滄江雨歇暑漸㣲銀床一葉迎秋飛牽牛相對織女出¶
明月不照征夫歸寸心耿耿只自苦雙鬂蕭蕭今更稀¶
<pb:KR4e0023_SBCK_005-5b>¶
仰&KR0049;神光向中夜秋螢暗度鴛鴦機¶
　　十一月卄三日夜集次韻盧廷舉一首¶
河橋春向柳條歸買酒從教更典衣倒海北風三日盛¶
著人南雪六花飛銅盤燒蠟詩初就羯鼓催觴令不違¶
身後空名亦何用獨憐張翰早知㡬¶
　　剪韭軒¶
三韭行厨亦浪誇傍人猶&KR0015;&KR0067;郎奢春宵翠截山中葉¶
臘月黄分雪後芽野飯猶能留上客侯鯖豈復到貧家¶
盤中一筯青絲細絶勝蕪菁散作花¶
　　題玉士亨看山處¶
看山何處&KR0049;神仙地近城南尺五天林屋雪消攅玉筍¶
<pb:KR4e0023_SBCK_005-6a>¶
上方雲㫁出青蓮行人獨去西風裏倦鳥雙廽落照邉¶
此日&KR0016;曹誰記馬閒支手板思悠然¶
　　元夕次韻鐡崖楊先生¶
元戎岀號初鳴鐸狂客忘歸更賦詩&KR0411;虎千屯防要地¶
魚龍百戲夣清時月臨粉堞南樓静天接滄江北斗垂¶
可得夜逰重秉燭佳人雙唱玉交枝¶
　　二月十六日&KR0040;中遣興¶
城頭落日啼乳鴉城中烟火冷千家㫁雲漠漠夜還合¶
急&KR0040;紛紛風更斜世亂不歸空洒淚春深何處獨看花¶
白龍堆前水二尺明日泛舟携&KR0181;霞¶
　清明日陪楊鐵崖飲城東門是日風&KR0040;¶
<pb:KR4e0023_SBCK_005-6b>¶
盪舟撾鼓岀東門恠&KR0040;盲風野色昏海上一春猶作客¶
樓頭三日共&KR0271;樽青山石馬新人塜錦樹黄麗舊相園¶
快意百年湏痛飲轉頭何處不銷䰟¶
　　送&KR0466;彦冲歸杭¶
正好聴君蘇武慢傾壷共坐白鷗沙十年戎馬猶塞路¶
三月歸舟催到家江燕與人同是客野桃成子亂飛花¶
使囬多&KR0009;平安字要看張顛醉墨斜¶
　　&KR0009;林叔大¶
湖州别駕三年别文采風流想見之水晶宫裏無傳箭¶
浮玊山前多賦詩海燕空歸㝷舊宅具&KR0094;未老賣新絲¶
金閨學士臨池處還與何人話昔時¶
<pb:KR4e0023_SBCK_005-7a>¶
　槐隂亭¶
雲&KR0475;車蓋起童童文正三朝相業&KR0173;種樹百年蟠厚地¶
讀書六月坐清風蟬吟露葉初囬夣蟲吐秋絲忽堕空¶
仐日洛陽卿相宅牡丹誰看状元紅¶
　即事¶
少海旌旗落照中沙陀兵馬鴈門雄朝宗乆&KR0440;諸侯禮¶
翊戴方尊節度功仐日豈冝求&KR0016;刼當年應失&KR0029;全忠¶
丹書鐡劵存終始萬古山河帶礪同¶
　　經故内¶
山中玉殿盡蒼苔天子&KR0170;塵豈復廽地脉不從滄海㫁¶
潮聲猶上浙江来百年禁樹知誰惜三月宮花尚自&KR0271;¶
<pb:KR4e0023_SBCK_005-7b>¶
此日登臨解題賦白頭&KR0067;信不勝哀¶
　　立夏日¶
江寒&KR0040;急仍北風扣户喜聞南巷翁錦城鮓送蒲芽白¶
玉盌酒㵼桃花紅三月忽驚春似客百年那得老還童¶
一雙黄鸝&KR0299;無語飛過小月髙樓東¶
　　題雲深處¶
朝看雲出暮雲歸翁住雲深巳息機海上仙人教種藥¶
山中玉女未&KR0053;衣湏知倐忽神龍變巳作網緼野馬飛¶
我亦無心共来往五城宫闕夣䰟稀¶
　　題夏士文園亭¶
窓户青紅竹裏開竹深無地著塵埃山移閬&KR0080;千峯出¶
<pb:KR4e0023_SBCK_005-8a>¶
水接銀河一道廽釀酒毎留賔客醉賦詩重許老夫来¶
暖風遲日春如海随意何妨坐緑苔¶
　　重午¶
北里共持菖歜酒南翁未解木綿裘白波青嶂三吳地¶
恠&KR0040;盲風五月秋揮淚㡬時朝鳯闕招䰟何處覔龍舟¶
海榴一&KR0039;紅如火時序催人共白頭¶
　瑞蓮¶
&KR0031;花相向復相輝白帝西逰擁一妃羽蓋風清朝並載¶
珠宫月冷夜同歸翠房巳作鴛鴦結紅粉那成蛺蝶飛¶
亭上酒醒香不㫁滿汀暮雨濕仙衣¶
秋水嘉蓮瑞一門初花驚見出同根弄珠漢女無留跡¶
<pb:KR4e0023_SBCK_005-8b>¶
鼓瑟湘靈有返魂相府昔年曽製曲仙家仐日重開樽¶
合歡何限風流意怨緑愁紅謾自繁¶
　　題淵明像¶
素琴無絃不復鼓清樽有酒還相持老奴遷鼎亦苦早¶
先生拂衣應巳遲子房結客報秦日武侯出師匡漢時¶
古人仐人本同調坐對南山惟賦詩¶
　題松鶮山居圖¶
仙客盧敖東海頭好山百轉接舟丘開田種玉一千頃¶
閉户讀書三十秋雲氣上天如白鶴茯苓入地化青牛¶
年来浪跡呉淞道夢裏&KR0400;聲憶舊遊¶
　&KR0009;奎方舟俊用章二上人¶
<pb:KR4e0023_SBCK_005-9a>¶
奎公不種逺公蓮卓錫西湖巳十年路入雪山靈草合¶
泉通滄海毒龍眠聴法毎期&KR0031;&KR0035;下題詩湏到四花前¶
干戈滿地傷飄泊目㫁千峰&KR0181;翠烟¶
　　白蓮¶
大液初花宿露團香濃粉淡不勝寒金莖側瀉仙人掌¶
王葉危擎帝子冠水闊天空愁欲墮風清月落好誰看¶
西湖腸㫁西施采一曲菱歌唱未䦨¶
　　中秋¶
中秋甲子無風&KR0040;吹笛星橋意最關七寳巳修天上月¶
三神不隔海中山故人此夜知何䖏狂客經年且未還¶
小隊羽衣新按曲廣寒宫闕夢魂間¶
<pb:KR4e0023_SBCK_005-9b>¶
　錢塘秋夕¶
殘蠟無光小院幽梧桐一樹更蕭颼西陵風&KR0040;来清夜¶
南&KR0038;山河入素秋雞唱四隣呼客夢鴈回千里帶邉愁¶
可憐季子貂裘弊遲暮何為賦逺遊¶
　奉&KR0009;崔伯㳟左丞¶
武林城下㨗書回郡縣遥知次第開一柱危擎南極正¶
三江逺阻北人来謳歌復見唐虞德匡濟深期管葛才¶
東閣幾時陪&KR0015;語雲間夜夜仰中台¶
　　無題¶
樓臺十二近藍橋簾幙重遮半靣嬌洛浦有神通子建¶
天壇無意㑹文簫仙衣雪皎裁蟬翼寳髻雲鬆挿鳯翹¶
<pb:KR4e0023_SBCK_005-10a>¶
月落江寒春夢㫁相思空&KR0009;海門潮¶
錦瑟鸞笙恨總牽尚思華屋對嬋娟春風豆&KR1958;初含日¶
玉女蘭香未嫁年綃拆鴛鴦裁寳扇酒行琥珀瀉銀船¶
蓬莱一别三清淺憔悴應知不及前¶
　夜坐¶
夜寒蟋蟀語秋根獨客無眠憶故園天作穹廬籠四野¶
月飛明鏡照千門胡笳相應時時發戎馬初生䖏䖏屯¶
秉燭封書&KR0009;兄弟一身猶滯海西村¶
　　立春日燕西清高士滄洲一曲歌者李氏善胡琴¶
　　者阮仲明引觴奏伎賔主盡歡即席賦詩一首¶
百花堂深香霧生&KR0005;軍燕客更多情春光已到篔簹谷¶
<pb:KR4e0023_SBCK_005-10b>¶
客夢如在芙蓉城蛾眉八字逺山碧鳯尾&KR0031;絲流水清¶
金樽羡酒敵秋露今日為君懐抱傾¶
　别吕德常¶
黄鶴仙人道德尊少年曽記及龍門玉山照座聮兄弟¶
白&KR0288;升堂識子孫衰謝已知英氣盡激昻猶喜賞音存¶
不堪杜宇催歸客明日扁舟出海村¶
　　姑蘇¶
城潰姑蘇伯業終蕭蕭茂苑自秋風青絲白馬来江表¶
&KR0181;盖黄旗入洛中宫殿獨留殘月照綺羅應逐曉雲空¶
如何十萬&KR0411;貅士不及呉陵一旅䧺¶
　陸景周宅槁梧復榮以瑞梧命之為賦一首¶
<pb:KR4e0023_SBCK_005-11a>¶
石上&KR0012;生百尺標鳯凰枝老尚蕭蕭半身秋委龍虵蛻¶
一氣春回霹&KR0430;焦影薄未能遮月色聲和猶待按雲韶¶
山童日夜勤封植莫使青青露葉凋¶
　錢唐春日¶
三月皇州望欲迷湧金門外草初齊滿山雲氣不見日¶
一&KR0040;天街都作&KR0378;温室&KR0035;移鸚鵡去玉津花落杜鵑啼¶
㫁槁何日重携酒醉和兒童唱大堤¶
　遣興¶
我住雲間今四秋恰如杜甫在秦州賦詩黄耳&KR0664;前去¶
打鼓白龍潭上游暮景飛騰如過翼此身浩蕩一虚舟¶
黄塵九陌繞車盖且伴老翁随海鷗¶
<pb:KR4e0023_SBCK_005-11b>¶
　奉和鐵崖先生水仙八韻¶
千葉名花閬苑移濃香百和為熏肌藻翹半脫春如醉¶
翠袖輕扶夜更癡賦就陳王空自怨珮遺交甫至仐疑¶
承恩不向金塗立入道初將羽帳離歩月有時羞素女¶
行雲無意妬瑶&KR0078;水邉寂寞誰能賞林下風流総未知¶
腸断三生&KR0012;舊約眼明萬槁出新枝朱絃五十閒瑶瑟¶
黄九為君重賦詩¶
　　二月五日燕夏士文漪瀾堂與者魯道原馬文璧¶
　　馮囦如賦詩一首歌者張寳童不至故及之¶
漪瀾堂上又東風報荅春光酒未空海鳥一&KR0031;鷴尾白¶
山花千朶鶴頭紅水&KR0065;列坐皆詞客天上清歌少玉童¶
<pb:KR4e0023_SBCK_005-12a>¶
不省日斜誰倒載&KR0025;教拍手&KR0015;山公¶
　　浙江亭觀潮¶
山槯岸坼盡㝠冥動地西風帶蜃腥滄海倒流呑日月¶
青天中裂走雷霆欲招白馬仐無跡莫信神魚尚有靈¶
一氣虚空自升降乾坤與我亦浮萍¶
　嘉禾道中¶
秀州城下雪漫漫一客東歸更覺難鴈度空江寒月黑¶
馬嘶長路曉風酸呉趨欲賦知誰和漢莭忘回不復看¶
俯仰乾坤正蕭瑟雲間身&KR0009;一枝安¶
　　五月十一日過璜溪訪馬文璧時同門吕德厚具¶
　　酒相邀衝&KR0040;夜歸明日文璧有詩見&KR0009;用韻答之¶
<pb:KR4e0023_SBCK_005-12b>¶
因君懐抱未能&KR0271;白鶴磯頭一棹来江黒坐㸔飛&KR0040;至¶
酒酣催趂落潮回故人有約湏重過野老無機不用猜¶
明日山瓶猶未竭當筵更擲左慈杯¶
　支子¶
南風院落掃繁英薝蔔無人也自榮五月六花開白雪¶
何年三粒種青城巳&KR0005;色染天衣重那惜香分水殿清¶
胡蝶夣回聞更好酒醒夜半月㣲明¶
　緑隂軒夏日書懐¶
錦水西頭䖏士家深林無徑綠隂遮窓前翠合書帶草¶
堦下紅開旌莭花本藉居亭蘇老病屡&KR0025;宴賞恱清華¶
一&KR0031;海鳥無機事日日飛来傍釣槎¶
<pb:KR4e0023_SBCK_005-13a>¶
　客居¶
移家䖏士橋西畔六月蒲蓮暗野塘乳鴨成花能黒白¶
風蟬隔葉自宫商買田不待沾㣲禄垂釣湏教具小航¶
自比成都浣花叟旁人應是咲清狂¶
　風涇定光寺周回三里皆荷花彷彿有錢塘西湖¶
　　之勝與筠谷髙士同賦¶
南風隔浦聞花氣&KR1341;蓞紅開十里花宫女三更環白帝¶
洞庭千頃落明霞鑿池不待煩靈運載酒渾疑過若耶¶
何日與君追勝賞滿船明月唱呉娃¶
　　題周伯昻水村圖¶
愛尔讀書陽羡里喬林古木五湖東山如城郭銅棺並¶
<pb:KR4e0023_SBCK_005-13b>¶
水落田疇罨畫通野老猶能&KR0003;周䖏仙人何許覔張公¶
園收橡栗霜初重飯煮桃花&KR0010;屡豐馬隊豈堪延祖企¶
草堂仐復見盧鴻已知貢賦隨時給還咲衣冠與俗同¶
一艇㣲茫在烟浪采菱歌㫁夕陽中¶
　　題劉商觀奕圖¶
日落青山未了棊兩翁渾似海僧癡不辭虎口方争險¶
曽&KR0145;龍牙㑹出竒春在洞天應不老路經石室到仐疑¶
老樵若悟歸来早物外神仙豈復知¶
爛柯山頭生白雲爛柯人去丗空聞楸枰有路縦横列¶
石子如星黒白分寂寂中流方對壘迢迢出塞未成軍¶
當時一着安劉氏四老應宜䇿上勲¶
<pb:KR4e0023_SBCK_005-14a>¶
　　初冬口號¶
朝来吉語觧離憂四海銷兵戰伐休地闢堯封皆内属¶
江通禹鑿巳安流復見老生談爼豆遂聞壮士脫兠鍪¶
種&KR0050;好覔青門地我亦為園學故侯¶
　荅宇文仲羙¶
五兩夜逐秋鴻徂十年辟兵無定居君仐不奏子虚賦¶
我亦終返班生廬&KR2230;鴟如斗足野飯江魚斫玉分王餘¶
更種南山豆一頃試㸔兒子帶&KR0052;鋤¶
　　冬日漫興¶
天隂十日猶未觧臘月荆揚氣&KR0049;偏&KR0040;合&KR0035;聲来夜半¶
風催花信立春前酒徒巳老仐何䖏狂客不歸殊可憐¶
<pb:KR4e0023_SBCK_005-14b>¶
山茶一株欲爛熳百壷畱我醉新年¶
　已酉立春日¶
今朝獨酌黄柑酒海曲逢春且自寛老愛陶潜家栗里¶
貧如杜甫客雲安身輕不佩&KR0005;軍印&KR0288;短猶勝&KR0046;士冠¶
試筆更題新帖子風光無䖏不宜看¶
　　正月二日偕邵篔谷過吕德常宅留飲¶
東風十日消殘雪溪上水生三尺高同舟爲覔故人去¶
閉閣不放老兵逃銀甲彈筝促鴈柱玉盤縷肉鳴鸞刀¶
夜深更盡百杯酒莫惜淋漓宫錦袍¶
　　聞夏士文南歸喜而有作特先&KR0009;之¶
傳聞正月樓船彂靈鵲先人到竹扉突&KR0847;殘兵河外徙¶
<pb:KR4e0023_SBCK_005-15a>¶
慕容諸客海邉歸山花&KR0040;過紅於酒江草春深緑染衣¶
&KR0025;此高歌太平日往来林下定無違¶
　&KR0009;陳性天¶
西岳雲臺陳䖏士移家秋浦四無隣光生虚室渾如雪¶
夢在清都别是春搗藥㦯聞林下鳥㸔花長悞世間人¶
我来更乞胡麻飯為尔題詩滿緑筠¶
汎掃天壇事老君即&KR0025;年少悟竒文青童汲井朝分乳¶
玉女裁衣夜染雲水上赤魚還可駕山頭白鶴自成群¶
遥知客去能長嘯月今天空半&KR0656;聞¶
　　三月五日飲于性天&KR0001;有&KR0181;牡丹一本三花不意¶
　　池舘丘墟之後復見於此為賦一首¶
<pb:KR4e0023_SBCK_005-15b>¶
名花新剖麝囊&KR0271;與客花時踏&KR0040;来越土一枝分閬&KR0080;¶
春風三朶出瑶臺朝雲重壓珊瑚&KR0035;宿露低傾瑪瑙盃¶
重憶當時歌舞䖏五侯池舘錦千堆¶
　&KR0040;中書懐¶
漢&KR0080;秦宮跡巳陳金沙一簇為誰新山河有恨空懐古¶
風&KR0040;無情只送春南&KR0038;鷓鴣愁北客東家胡蝶過西隣¶
尊前莫唱昇平曲白&KR0288;秋娘也自顰¶
　過滄洲有感一首¶
駟馬橋南曲逕賖可堪重過故侯家青&KR0129;杜甫&KR0025;漂梗¶
白&KR0288;劉郎怨落花憔悴巳看身似鶴娉婷不見髻堆鴉¶
野芳亭上春猶在獨坐吟詩到日斜¶
<pb:KR4e0023_SBCK_005-16a>¶
　讀胡笳曲¶
百年巳到甲辰終休&KR0029;山河百二雄八駿何勞廵海内¶
一龍今見起江東專門學士空談道仗&KR0207;&KR0005;軍競䇿㓛¶
忍聴胡笳舊時曲此身飄泊歎秋蓬¶
　　&KR0040;衣獨坐¶
天隂十日不見星蟄龍欲起驅雷霆大風五月忽動地¶
急雨三更如建瓴剪燭西鹵還獨坐辟兵南&KR0038;幾時寕¶
可憐骨肉永相隔滿&KR0035;秋聲誰與&KR0234;¶
　秋思¶
兩河兵合盡紅巾豈有桃源可避秦馬上短衣多楚客¶
城中髙髻半淮人荷翻太液非前日花落蕃禧又暮春¶
<pb:KR4e0023_SBCK_005-16b>¶
莫上高樓望西北逺山猶學捧心顰¶
翠栁無枝拂御堤風来閶闔更凄凄玉籠别主鴛鴦拆¶
金井啼秋絡緯齊水上拾紅韓氏女囱間織素竇家妻¶
傷心又送韶華去直似黄河不向西¶
悵望知音阻漢臯海門秋水欲成濤鷓鴣未肯隨胡鴈¶
燕子長教辟伯勞錦繡莫酬青玉案琵琶空續&KR0181;檀槽¶
可堪獨閉簾櫳坐花影鋪堦月正髙¶
　　紅菊¶
日照東籬爛若霞誤驚春色到山家宮人曉殢莆萄酒¶
道士秋開躑躅花莫擅鵝翎欺白雪未論鶴頂飬丹砂¶
霜中苦莭知誰並&KR0040;裏寒香只自誇寂寞也羞彭澤陋¶
<pb:KR4e0023_SBCK_005-17a>¶
風流還競洛陽奢移樽九日来同賞挿帽休譏老孟嘉¶
　　&KR0040;夜¶
寒夜悲吟似夜蛩銀釭何事結花紅愁聴風雨三更盡¶
夣在波濤一葉中神女佩環歸楚舘鮫人機杼静珠宫¶
連隂未觧何由旦翅濕南飛萬里鴻¶
　　至日¶
獨客無家望轉迷山空木落氣凄凄愁催短&KR0288;渾如鶴¶
病覺長身不稱犀書㫁薊門天萬里棹經秦&KR0035;雪千溪¶
何由去學神仙術一鼎丹砂夜自&KR0378;¶
日上扶桑曉色紅閉門慵似杜陵翁干戈送老甘人下¶
江海生春尚客中雪盡南枝開大&KR0067;天回北斗掛空同¶
<pb:KR4e0023_SBCK_005-17b>¶
試傾百斛蕪城酒未歎飄零兩&KR0066;蓬¶
　　送桑子材歸糜塘¶
書囊未了復晨雞&KR0010;暮扁舟出大溪司馬倦従枚乗客¶
伯鸞欣對孟光妻山通石屋風烟合海接天河日月低¶
一路梅花千&KR0035;雪春来約我酒重携¶
　十二月十六日雨雪至十九日大雪次韻陳仲謀¶
　　一首¶
滕六春前試出竒三呉人賀太平時空山何䖏鑱黄獨¶
半夜無風&KR0040;白&KR0522;梁苑一時賔客盛藍関千里逐臣悲¶
老夫坐看縦横落醉擁鳶肩日賦詩¶
　十二月廿六日蔡叔庸至剪燭聴雨一首¶
<pb:KR4e0023_SBCK_005-18a>¶
水氣昏昏接海邉清江狂客繫吳船天風十日河氷碎¶
夜&KR0040;三更瀑布懸寂寂春光歸栁上匆匆離色在花前¶
故人著&KR0282;能相過剪燭西窓詁昔年¶
清江貝先生詩集卷之五¶
<pb:KR4e0023_SBCK_005-18b>¶
