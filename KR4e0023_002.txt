# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:52.506330
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0403-002淸江貝先生集-卷第二.
<pb:KR4e0023_SBCK_002-1a>¶
清江貝先生文集卷之二¶
　雲間集¶
　　設漁樵對¶
客有出雲間&KR0881;大江北之亰師遇業漁者偕老樵休于道意若¶
有得者因詰之曰漁樵末事也方仐明天子側席求士如不及¶
盍舍爾漁與樵以圖富貴乎對曰客之謀巳則善矣非吾𫠦處¶
也今公卿大夫以至齊民貴賤雖不倫其道一也彼漁于民吾¶
漁于河彼撨于國吾樵于山吾何異彼哉且彼大宫室盛輿馬¶
婦女不𧖟而錦繡子弟不田而𥹭肉非民之鉤餌國之斧斤乎¶
民日削國日壊彼猶未巳也小覆家大赤族來者猶弗懲復襲¶
為之嗚呼&KR0038;卒不免扵樵民卒不免於漁今吾薪給扵㸑末始¶
赭山而樵也魚給扵食未始絶河而漁也視彼不㢘已乎一飽¶
之餘息于樹忘吾柯矣濯于流忘吾筌矣無覆家赤族之憂所¶
<pb:KR4e0023_SBCK_002-1b>¶
𫉬多矣吾何易彼哉客慚而謝曰僕之昧于道也請從若游曰¶
又有大者焉渤㶍之東其深無極曰有珠焉在大鯨之腹吾漁¶
而有之可以光六合鄧林之西其廣萬里曰有材焉臨虎豹之¶
穴吾伐而&KR0145;之可以棟九廟此吾漁樵之𫠦𫉬也大矣豈苟冨¶
貴而蹈&KR0852;者同轍哉客謝之曰大哉夫子之志乎願終身執御¶
焉遂録其對¶
　　霜林說¶
華亭丞會乩俞君仲獻以霜林自號間見予于清江一曲求其¶
說辭不𫉬則為之言曰鄧林之木其髙叅天其大蔽日翔鸞鵠¶
而伏虎豹盖不知其㡬霜也天下之人徒觀雷風之所鼓動雨¶
露之所沾洽朽者枿焉欝者條焉而一氣酷烈施於既咸之餘¶
莫不摧敗脫落若卷甲敗卒色&KR0069;而肉創囬視春夏之交䓤舊¶
蓊欝青環翠合者巳濯濯無餘而天地生生之機亦㡬乎熄矣¶
<pb:KR4e0023_SBCK_002-2a>¶
然脆者非霜無以堅華者非霜無以實其至於參天蔽曰者皆¶
成於霜也惟士亦然盖凢盛時志驕氣銃好前而無忌視天下¶
舉莫吾若也及挫&KR1518;於世故進不得遂而退失所據窮乏頓踣¶
然後知無窮之變以求巳之不足智日明而業日崇是物必隕¶
而後成士必困而後立如此仲瓛蚤&KR0010;讀書績文有聲呉越間¶
其去仕而家於九峯三&KR0873;也衆且以其壹欝無聊若不能終曰¶
乃以霜林為况則知動心忍性懲其所巳悔而益其所不能矣¶
嗚呼宫室舟車之材恒求之氣化推遷之後而任大事决大議¶
者恒得之閱歴艱難之老成歟余方以是自勗因仲瓛而有所¶
得焉故書¶
　　壷&KR1383;說¶
壷&KR1383;瓠而圜者也或剖於酒噐而俗以壷&KR1383;目其人則&KR0057;其過¶
圜猶壷之不觚也璜溪夏生士文破方為圜遂號壷&KR1383;道人其¶
<pb:KR4e0023_SBCK_002-2b>¶
言曰壷之爲器黄流臭腐無所擇吾實似之無塩之厲西子之¶
姣不能瞽天下之目吾有目而不知爲厲爲姣咸韶之正鄭衛¶
之&KR0075;不能簧天下之耳吾有耳而不知爲正爲滛彼曰可吾亦¶
曰可彼曰否吾亦曰否吾何左右焉&KR0010;治田給貢賦外縣吏不¶
至吾門日&KR0145;壺中酒陶然獨酌與𥞇阮爲神交酒酣熟&KR0230;槐夣軒¶
不知天壤間有蠻觸擾擾也人吾與者吾奚喜人吾仇者吾奚¶
戚吾一壷&KR1383;耳是非得失又何較焉余聞而歎曰生圜其外不¶
病其内方其内不異於外其號壷&KR1383;非實也然皎皎者汚察察¶
者誅此楊惲蕭望之不免於漠而司馬徽全軀濁世則言之無¶
忤行之無窒非壷&KR1383;之圜不能也君子於此可以觀世變矣因¶
書以爲&KR0003;¶
　　謙恒二子說¶
廣𨹧王君至善官松江命其二子從余受尚書經長曰謙字伯¶
<pb:KR4e0023_SBCK_002-3a>¶
益次曰恒字仲常且求申其說余乃進而告之曰大而不居之¶
謂謙在卦艮下坤上爲地中有山之象日晦而光月朒而恒謙¶
而益也禹之不矜不伐其合謙之道乎不謙則盈盈不可以受¶
故汰而敗乆而不變之謂恒在卦巺下震上爲風雷之象夜&KR0071;¶
以晝暑禪以寒恒而無巳也舜之弗迷其合恒之道乎不恒則¶
息息不可以乆故躁而無功君子之異於小人謙與恒耳謙故¶
處尊而卑䖏尊而卑卑而尊矣非卑惡尊邪恒故由常而變由¶
常而變變而常矣非常惡變邪苟觀天地之道而法之禹舜之¶
徳可以馴致也進於是克已而巳人欲勝天理微其欲勉謙與¶
恒又可得哉二子其無畫¶
　　鐡崖先生傳¶
鐵崖先生者名維楨字㢘夫姓楊氏世爲紹興山隂縣人母李¶
氏夣金鉤自月堕於懐既窹生先生少頴悟好學日記書數千¶
<pb:KR4e0023_SBCK_002-3b>¶
言父宏為築萬卷樓銕崖山中使讀書樓上懼性弗顓易怠去¶
挮轆轤傳食積五年貫穿經史百氏雖老師弗及因號銕崖登¶
元㤗定丁卯進士第授承事郎天台縣尹未㡬丁父憂服闋改¶
紹興錢清塲司令坐損塩乆不調遂放浪錢唐與道士張雨逰¶
西湖南山窮日夜為樂至正初詔徴天下儒臣脩遼金宋三史¶
先生不得預史成正紽訖無定論乃著正統辯其詞曰正統之¶
說何自而起乎起於夏后傳國湯武革世皆出扵天命人心之¶
公也統出於天命人心之公則三代而下暦數之相仍者可以¶
妄歸於人乎故正統之義立於聖人之經以扶萬世之綱常聖¶
人之經春秋是也春秋萬代史宗也首書王正於魯史之元年¶
者大一統也五伯之權非不强於王也而春秋必黜之不使奸¶
此統也呉楚之號非不竊於王也而春秋必外之不使僣此統¶
也然則統之𫠦在不得以割㩀之地僣偽之名而論之也尚矣¶
<pb:KR4e0023_SBCK_002-4a>¶
先正論統於漢之後者不以劉蜀之祚促與其地之偏而奪其¶
統之正者春秋之義也彼志三國降眧烈以儕呉魏使漢嗣之¶
正下與漢賊並稱此春秋之罪人矣復有作元經自謂法春秋¶
著而又帝北魏黜江左其失與志三國者等爾以致尊昭烈續¶
江左兩魏之名不正而言不順者大正於宋朱氏之綱目焉或¶
問朱氏述綱目主意曰在正統故網目之挈統者在蜀晉而抑¶
統者則秦昭襄唐武氏也至不得巳以始皇之廿六年而始&KR0071;¶
周漢始於髙帝之五年而不始於降秦吾始於平具而不始扵¶
㤗和唐始於群盗既夷之後而不始於武徳之元又所以法於¶
春秋之大一統然則今日之脩遼金宋三史者宜莫嚴於正統¶
與夫一統之辯矣自我世祖皇帝立國史院甞命承&KR0562;百一王¶
公脩遼金二史矣宋亡又命詞臣通脩三史矣延祐天暦之間¶
屢勤詔㫖而三史卒無成書者豈不以三史正統之議未决乎¶
<pb:KR4e0023_SBCK_002-4b>¶
夫其議未决者又豈不以宋渡干南之後拘於遼金之抗扵北¶
乎吾嘗究契丹之有國矣自&KR0069;牛氏之部落始廣其初枯骨化¶
形戴猪服豕荒唐恠誕中國之人所不道也八部之䧺至阿保¶
機披其黨而自尊迨&KR0088;律光而其𫝑浸盛契丹之號立於梁貞¶
明之初大遼之號改於漢天福之日自阿保機訖于天祚凢九¶
主歴二百一十有五年夫遼固唐之邉夷也乗唐之衰草竊而¶
起石晉氏通之且割幽燕以與之遂得窺釁中夏而石晉氏不¶
得不亡矣而議者以遼承晉統吾不知其何統也金之有國始¶
扵完顔氏實又臣属扵契丹者也至阿骨打苟逃性命於道宗¶
之世遂敢萌人臣之將而簒有其國僣稱國號於宋重和之元¶
相傳九主凢歴一百一十有七年而議者又以金之平遼克宋¶
帝有中原而謂接遼宋之統吾又不知其何統也議者又謂完¶
顔氏世為君長保有肅慎至太祖時南北為敵國素非君臣遼¶
<pb:KR4e0023_SBCK_002-5a>¶
祖神冊之際宋祖未生遼祖比宋前興五十餘年而宋甞遣使¶
卑詞以告和結爲兄弟晚年遼爲翁而宋爲孫矣此其&KR0003;之曲¶
而陋者也漢之匈奴唐之突厥不皆興扵漢唐之前乎而漢唐¶
又與之通和矣呉魏之於蜀也亦一時角立而不相統攝者也¶
而秉史筆者必以匈奴突厥爲紀傳而以漢唐爲正統必以呉¶
魏爲分繫而以蜀爲正綱何也天理人心之公閱萬世而不可¶
泯者也議者之論五代又以朱梁氏爲簒逆不當合爲五代史¶
其說似矣吾又不知朱晃之簒克用氏父子以爲仇矣契丹氏¶
背唐兄弟之約而稱臣扵梁非逆黨乎春秋誅逆重誅其黨契¶
丹氏之誅當何如哉且石敬塘事唐不受其命而簒其國亦非¶
正矣契丹氏虜出帝改晉爲遼漢興而人心&KR0063;漢謂之承晉又¶
可乎縦承晉也謂之統可乎又謂東漢四主逺兼郭周宋至興¶
國四年始受其降遂以周爲閏以宋統不爲受周禪之正也吁¶
<pb:KR4e0023_SBCK_002-5b>¶
苟以五代之統論之則南唐李𢌿嘗立大唐宗廟而自稱爲憲¶
宗五代之孫矣宋於&KR0271;寳八年㓕南唐則宋統&KR0071;唐不優扵&KR0071;¶
漢&KR0071;周乎但五代皆閏也吾無&KR0145;其統吁天之曆數自有歸代¶
之正閏不可紊千載曆數之統不必以承先朝續亡主爲正則¶
宋興不必以&KR0574;周之禪接漢接唐之閏爲統也宋不必&KR0574;周接¶
唐以爲統則遂謂歐陽子不定五代爲南史為宋&KR0574;周禪之張¶
本者皆非矣當唐明宗之祝天自以夷虜不任社稷生靈之主¶
願天早生聖人自是天人交感而宋太祖生矣天厭禍亂之極¶
使之君王中國非欺孤弱寡之𫠦致也朱氏綱目於五代之年¶
皆細注扵&KR0010;之下其遺意固有待於宋矣有待扵宋則直以宋¶
接唐統之正矣而又何計其受周禪與否乎中遭陽九之厄而¶
天猶不泯其社稷𤓰&KR1705;之系在江之南子孫享國又凢百有五¶
十有五年金㤗和之議以靖康爲逰魂餘魄比之昭烈在蜀則¶
<pb:KR4e0023_SBCK_002-6a>¶
㤗和之議固知宋有遺統在江之左矣而金欲承其未絶為得¶
統可乎好黨君子遂斥紹興爲偽宋吁吾不忍道矣張&KR0022;昌迎¶
康邸之書曰由康邸之&KR0199;藩嗣宋朝之大統漢家之厄十世而¶
光武中興獻公之子九人而重耳尚在兹惟天意夫豈人謀是¶
書也&KR0022;昌肯以靖康之後為遊魂餘魄而代有其國乎&KR0022;昌不¶
得革宋則金不得以承宋是則後宋之與前宋即東漢西漢之¶
比爾又非劉蜀牛晉族属䟽逺牛馬疑迷者之可以同日語也¶
論正閏者猶以正統在蜀正朔相承在江東矧嗣祚親切比諸¶
光武重耳者乎而又可以偽斥之乎此冝不得以渡南為南史¶
也明矣再攷宋祖生扵丁亥而建國扵庚申我太祖之降年與¶
建國之年亦同宋以甲戍渡江而平江南於乙亥丙子之年而¶
我王師渡江平江南之年亦同是天數之有符者不偶然天意¶
之有属者不苟然矣故我世祖平宋之時有過唐不及漢宋統¶
<pb:KR4e0023_SBCK_002-6b>¶
當絶我統當續之喻是世祖以曆數之正統歸之扵宋而以今¶
日接宋統之正自属也當時一二大臣又有奏言曰其國可㓕¶
其史不可㓕也是又以編年之統在宋矣論而至此則中華之¶
統正而大者皆不在遼金而在扵天付生靈之主也昭昭矣然¶
則論我元之大一統者當在平宋而不在平遼與金之日又可¶
推矣夫何今之君子昧扵春秋大一統之㫖而急扵我元&KR0271;國¶
之年遂欲接遼以爲統至於咈天數之符悖世祖君臣之喻逆¶
萬世是非之公論而不恤吁不以天數之正華統之大属之我¶
元承乎有宋如宋之承唐唐之承陏承晉承漢也而妄分閏代¶
之承欲以荒夷非統之統属之我元吾又不知今之君子待仐¶
日爲何時待今聖人爲何君也㢤烏乎春秋大一統之義吾巳¶
悉之請復以成周之大統明之扵今日也女王在諸侯位凢五¶
十年至三分天下有其二遂誕受天命以撫方夏然猶九年而¶
<pb:KR4e0023_SBCK_002-7a>¶
大統未集必至武王十有三年伐紂有天下商命始革而大統¶
始集焉盖革命之事間不容髪一日之命未絶則一日之統未¶
集當日之命絶則當日之統集也宋命一日而未革則我元之¶
大統亦一曰而未集也成周不急於文王五十年武王十三年¶
而集天下之大統則我元又豈急於太祖開國五十年及世祖¶
十有七年而集天下之大統哉抑又論之道統者治統之所在¶
也堯以是傳之舜舜以是傳之禹湯禹湯以是傳之文武周公¶
孔子孔子沒㡬不得其傳百有餘年而孟子傳焉孟千沒又㡬¶
不得其傳千有餘年而㵂洛周程諸子傳焉及乎中立楊氏而¶
吾道南矣既而宋亦南渡矣楊氏之傳為豫章羅氏延平李氏¶
及於新安朱子朱子沒而其慱及我朝許文正公此歴代道統¶
之源委也然則道統不在遼金而在宋在宋而後及於我朝君¶
子可以觀治統之所在矣嗚呼世䧚而後其議公事乆而後其¶
<pb:KR4e0023_SBCK_002-7b>¶
論定故前代之史必脩扵異代之君子以其議公而論定也晉¶
史脩扵唐唐史脩扵宋則宋史之脩宜在今日而無讓矣而仐¶
日之君子又不以議公論定者自任而又諉曰付公論扵後之¶
儒者吾不知後之儒者又何儒也此則余爲今日君子之痛惜¶
也今日堂堂大國林林鉅儒議事爲律吐詞爲經而正統大筆¶
不自竪立又闕之以遺將來不以貽千載綱目君子之笑爲厚¶
耻吾又不知&KR0018;儒名扵我元者何施眉目以誦孔子之遺絰乎¶
洪惟聖天子當朝廷清明四方無虞之日與賢&KR0535;臣親覽經史¶
有志扵聖人春秋之經制故㫁然定脩三史以&KR0071;祖宗未遂之¶
志甚盛典也故知其事大任重以在舘之諸賢爲未足而又遣¶
使草野以䀻天下之良史才&KR0018;其任以徃者有其人矣問之以¶
春秋之大法綱目之主意則槩乎其無言也嗚呼司馬遷易編¶
年爲紀傳破春秋之大法唐儒蕭茂挺能議之孰謂林林鉅儒¶
<pb:KR4e0023_SBCK_002-8a>¶
之中而無一蕭茂挺其人乎此草野有識之士之所甚惜而不¶
能倡其言於上也故私著其&KR0003;爲宋遼金正統辯以俟千載綱¶
目君子云若其推子午卯酉及五運之王以兮正統之說者此¶
日家小技之論王勃兒軰之佞其君者爾君子不&KR0145;也吾無以¶
爲論辯出見者韙之謂其正大光明雖百世之下無以易之者¶
欲獻不果去㳺呉興遂至姑蘇而華亭大姓吕翁延于家誨子¶
弟八年始除杭州四務提舉同年楊子宣爲江浙省參知政事¶
惜其才欲薦于朝䟽未上卒十二年汝穎兵起南北騷然先生¶
既受代即辟地冨春山後依元帥劉九九於建徳九九敗後挈¶
家歸錢唐艱難困踣嘯歌自若十八年太尉張士誠知其名欲¶
見之不徃&KR0071;遣其弟來求言因獻五論及復書斥其𫠦用之人¶
其略曰閤下乗亂起兵首倡大順以奨王室淮呉之人萬口一¶
詞以閤下之𫠦爲有今曰不可及者四兵不𥊏殺一也聞善言¶
<pb:KR4e0023_SBCK_002-8b>¶
則拜二也儉扵自奉三也厚給吏禄而奸貪必誅四也此東南¶
豪傑望閤下之可與有爲也閤下孜孜求治上下决不使相徇¶
也直言泱不使遺棄也毀譽决不使亂真也惟賢人失職四民¶
失業者尚不少也吾惟閤下有可畏者又不止是動民力以摇¶
&KR0022;本用吏術以括田租銓放私人不承制出納國&KR0338;不上輸受¶
降人不疑任忠臣而復貳也六者之中有其一二可以喪&KR0022;閤¶
下不可以不省也况為閤下之將帥者有生之心無死之志矣¶
為閤下之守令者有幸上之道無恤下之政奚為閤下之親族¶
&KR0666;黨者無禄飬之法有奸位之權矣某人有假佞以為忠者某¶
人有託詐以為直者某人有飾貪虐以為㢘良者閤下信佞為¶
忠則臣有靳尚者用矣信詐為直則臣有趙髙者用矣信貪虐¶
為廉良則蹠蹻者進陏夷者退矣又有某繡使而拜虜乞生某¶
郡太守望敵而先遁閤下禮之為好人飬之為大老則死節之¶
<pb:KR4e0023_SBCK_002-9a>¶
人少賣國之人衆矣是非一謬黒白俱紊天下何自而治乎及¶
觀閤下左右參議贊宻者未見其砭切政病䂓進閤下於逺大¶
之域者使閤下有可爲之時有可乗之勢而迄無有成之效其¶
故何也爲閤下計者少而爲身謀者多則誤閤下者多矣身犯¶
六畏釁闕多端不有内變必有外禍不待智者而後知也閤下¶
狃扵小安而無長慮此東南豪傑又何望乎㒒既老且病爵禄¶
不干扵閤下惟以東南切聖扵閤下幸采而行之母蹈群小誤¶
人之域則小伯可以爲錢鏐大伯可以爲晉重耳齊小白也否¶
則麋鹿復上姑蘇䑓始憶東維子之言於乎晚矣東維子盖晚¶
年所號也衆惡其直且目爲狂生時四境日蹙朝廷方𠋣承相¶
逹識帖木兒爲保障而納賄不已復上書風之由是不合乆之¶
徙松江受業者益衆雖志夫悍卒識與不識皆知得其文爲重¶
大明革命召諸儒考禮樂洪武三年正月至¶
<pb:KR4e0023_SBCK_002-9b>¶
亰師年巳七十有六有疾得請歸夏六月卒太守林孟善爲買¶
地葬之先生爲人不尚峻絶之行接引人物稱之恒過其實士¶
以此咸附之而於&KR0018;者亦未甞校曲直他日遇之如初有貴游¶
子既破産流落淞上數踵其門竟持𫠦購兒雲林畫去左右欲¶
辱之曰吾哀其困使徃見一逹官以書畫爲介耳非盗也務掩¶
人過如此性不好飲特溺扵音樂出必從以歌童舞女爲禮法¶
士𫠦疾一日遊盤龍塘夜抵普門寺宿盗伺其亡盡竊所蓄物¶
犂明家人徃白之賦詩不輟直語客曰老銕在是區區長物又¶
奚恤衆眼其器家隐三呉屢遷其居有曰草玄閣曰藉景軒曰¶
拄頰樓其曰小蓬䑓者以紹興之山名蓬萊示不忘郷里云後¶
止䑓上不復下且榜於門曰客至不下樓恕老&KR0180;見客不答禮¶
恕老病客問事不對恕老黙彂言無所避恕老迂飲酒不輟樂¶
恕老狂所著春秋大意左氏君子議史龯麗則遺音及志序碑¶
<pb:KR4e0023_SBCK_002-10a>¶
銘贊頌古樂府近體五七言詩鐃歌鼓吹曲凢若干卷行于世¶
論曰元&KR0071;宋季之後政厖文抏銕崖務鏟一代之陋上追秦¶
漢雖詞&KR0881;夸大自姚虞而下䧺徤而不窘者一人而巳湖南¶
李祈評其所作曰玉光劔氣自不可掩身屢詘而名益昌良¶
　有以夫仕止典市官卒不得大用噫君子之所貴又豈位也¶
　㢤¶
　　古泉先生傳¶
古泉先生者魏人也其先居河中府河東縣之歷山自魏而兮¶
散處荆楊者非一有别族在荘山者尤爲強宗堯時九州厄於¶
水禹采歷山之良用之人頼其利水平荆揚之産皆列扵貢其¶
莊山之別族㧞扵商故人以歷莊並稱逮周之王以其有功扵¶
天下始封諸泉而𨽻扵外府太公立九府圜法而泉之子母大¶
顯俗訛泉爲錢云泉之狀外廉内方能通有無凡國有太事必¶
<pb:KR4e0023_SBCK_002-10b>¶
資之衆而民間尤仰之子姓蟬聮並襲泉號秦幷六國以泉亞¶
金縊髙帝㓕秦更泉曰筴因賜姓孔氏孝文時乃去而如呉呉¶
王濞隂蓄異志見泉大說曰吾事濟矣用是國富兵彊其一歸¶
孝文之嬖鄧通武帝立怒其不佐縣官之急盡㓕泉族用白撰¶
三族以天用莫如龍也故圓之爲龍地用莫如馬也故方之爲¶
馬人用莫如龜也故撱之爲龜時吏民起而爲奸法不能禁死¶
者數萬人自出者百餘萬人後廢白撰復泉職其品乃有三銖¶
五銖與赤側並行而属於上林三官三者莫精於五銖故特不¶
&KR0440;廢亦不乆降扵三國或耗或破宋魏之際其體益輕而無銖¶
之質矣其他若梁之東西泉不可悉攷唐武徳中有元寳者得¶
上意銖遂閟而不出元寳至趙宋支葉益大盤錯根㩀中國四¶
夷皆知寳而尊之及有元混壹區宇禇&KR0013;用事而元寳黜至正¶
中州郡兵起亟詔元寳用之泉亦復顯故號古泉獨銖無聞焉¶
<pb:KR4e0023_SBCK_002-11a>¶
初泉之生也其母見史占筮之曰吉其體上坤下乾是爲㤗之¶
象繇曰質圜亟方有文不居利博而廣施本支䋲䋲惟公私是¶
資卒信而不誣且其用也周單穆公有子母相權之&KR0003;漢賈&KR0105;¶
有七福之說光武之起馬援有冨國之說晉譏廢泉孔琳有救¶
弊之&KR0003;唐惡其濫宋璟有出穀之說是皆善於泉者宋之洪邁¶
尤明其利害焉蓋自鴻荒以來珠玉至貴未有易於泉者以其¶
前民用也雖附權黨𫝑不交㢘介士此泉之恒態然得之則貧¶
可以富卑可以尊死可以生窮可以通失之則智者愚勇者怯¶
故泉未始求於人而人争欲致之惟其&KR0440;天下之義敗天下之¶
法君子深惡之而無道泉者云¶
　太史公曰泉之利博矣不可一日絶者也能濟天下之患亦以¶
　起天下之奸故禁之嚴而死者甚焉蓄之固而攘者衆焉此¶
　後世之弊弗古若也三代之時非恃泉以理也特權之以泉¶
<pb:KR4e0023_SBCK_002-11b>¶
　耳不爲之禁而亦無死者不爲之蓄而亦無攘者恃泉以爲¶
　理則上下知有利而不知有義是泉之𫠦以禍人也噫泉果¶
　利巳乎泉果利巳乎¶
　　愚癡道人傳¶
愚癡道人者隐于錢唐之東青門余一日遇于鳯皇山下據槁梧¶
讀老子書與之語知士也因詰之曰名者實之賔乃以愚癡為¶
號豈紿我與曰愚若武子武子果愚乎癡若濟叔濟叔果癡乎¶
吾之愚癡不可攻而遷明天子方有事四方賣漿嬴叟哆然大¶
言吾鯁而莫宣吹簫市人瞿然疾馳吾錮而莫前是知鈍者非¶
銳之與伏者非翔之伍非愚癡之實乎然彼蹈險而蹶者徃徃¶
缺而思鈍殞而思伏吾以愚癡獨無恙故曰玊固&KR1156;而美全鈎¶
閟匣而神存何以名爲余乃為之歎曰辯矣守之以訥巧矣形¶
之以拙聖者𫠦以保身而濟大事由是道也彼所謂愚癡者亦¶
<pb:KR4e0023_SBCK_002-12a>¶
其𩔗與昔李斯智扵秦見欺於趙髙而族晁錯智扵漢見䜛於¶
𡊮絲而戮智固斯之賊錯之毒巳使二子溷愚與癡不至血于¶
市為天下笑彼夸智而路險如斯錯者誠愚癡也余固有&KR0145;乎¶
愚癡而羞道其智書之爲傳且以自警云¶
　　樗隐先生傳¶
樗隐先生者髙世之士也扵書無不讀爲文章有秦漢作者氣¶
而不屑於仕或問其何&KR0145;於樗也先生曰木之為人𫠦村者松¶
也栢也檀也杞柳也楩楠也梧檟也松之直刳為舟為楫檀之¶
堅揉為輪為輻梧檟之美削為琴瑟楩楠之大斵爲梁棟若杞¶
若柳屈為器軒為杖而樗之髙且巨非不若衆木也無松栢之¶
直無梧檟之美無楩楠之大以為舟楫則不勝萬鈞以為琴瑟¶
則不中五音以為輪輻則脆而易敗以爲梁諌則螙而易腐以¶
為器為杖則癕瘇而不任雕鎪是木之不材未有過於樗巳吾¶
<pb:KR4e0023_SBCK_002-12b>¶
實似之然彼以其直也以其堅也以其大且美也不免扵刳操¶
斵削斬屈而不得全其木之天全木之天而不賊扵斧斤者樗¶
也視今之所謂豪傑顯於時者或智或力或藝或果數年之間¶
倐起忽仆銀黄之重而刀鋸随之奚異衆木為人之所材者乎¶
吾以齷齪獨存無榮也辱亦不及無得也禍亦不蹈幸而全吾¶
之天非樗𩔗邪終日杜門謝客坐木榻讀南華内外篇不知霄¶
壊間孰貴孰賤孰㤗孰約也人以是髙之咸稱樗隐先生或又¶
云先生鎦姓甞以兵略佐邁公善卿守會稽後以樗隐自盖云¶
　評日摴之不為世所材也亦樗之幸也代之坐廟堂享五鼎¶
　而無益人之國獨非樗乎其不為樗者又徃徃不能終何者¶
　薰以召焚明以媒鑠求如樗之自全惡可得也故有道者晦¶
其用扵不用寓其能扵不能若先生者是兵豈真摴也㢤豈¶
真樗也㢤¶
<pb:KR4e0023_SBCK_002-13a>¶
　　林泉民傳¶
林泉民者陳㽞張氏字夣臣居華亭之城東門日與子弟數十¶
人講春秋經或勸之仕不應㦯又曰先生居空室食藜藿得無¶
病扵貧乎則曰吾病不能辭冨貧奚吾病使金塢可守董卓不¶
然臍也富翁可為曹爽不族也𡵯障五十里珊瑚八九株石崇¶
之阱也鍾乳千兩胡椒百斛元載之毒也是皆無德而富禍之¶
招已原憲季次不以貧為病雖𣳚不朽以此校彼其得失榮辱¶
相萬也吾病不能辭富貧奚吾病吾將翳茂林濯清泉與田夫¶
野老㳺扵無懐大庭氏之天足矣人以是髙之云¶
　評曰古以民稱者有曰天民伊摯是也有曰逸民伯夷柳下¶
恵是也天民不可及巳其有一莭如逸民者尤尠林泉民讀¶
　書好古不幸時晦道否以屈為信以約為豐而無違中絶物¶
　之過其逸民之匹與代之食五鼎累鉅萬徃徃以汰殺身沉¶
<pb:KR4e0023_SBCK_002-13b>¶
　族視林泉民為何如㢤吁所謂龍蛇其身濳而勿用人莫之¶
　測斯為格品之苐一者矣故録而論之¶
清江貝先生文集卷之二¶
#+PROPERTY: JUAN 2
#+PROPERTY: FILE SB04n0404-002淸江貝先生集詩集-卷第二.
<pb:KR4e0023_SBCK_002-1a>¶
清江貝先生詩集卷之二¶
　五言古詩¶
　　　讀史五首¶
吾憐閔仲叔始辟懐喜懼及其見司徒喜懼亦皆去勞¶
苦非所堪虚名豈相誤用舍何必言投劾時巳暮¶
周爕乆不仕身屈名四馳玄纁一旦至舉族更勸之安¶
知脩道者出處亦有時慨然中途返獨守東岡陂¶
東漢多逸民山棲乆懐璧灋真亦逃名詎屑三公職求¶
蟬在明火求士當務徳此道今何如其人安可識¶
樊英抗髙節萬乗不能屈設壇爲見之豈&KR0002;壷山逸光¶
禄位巳崇匡時竟無術遂興張楷譏尚待黄瓊出¶
<pb:KR4e0023_SBCK_002-1b>¶
五侯濁四海白日淪光輝處士切憂國空言相是非郭¶
泰不絶俗申屠能見㡬朱鳯翔千仭百世令人希¶
　　　已酉&KR0010;初度日書懐¶
余生&KR0002;小草望成百尺材強因客土植苦被秋風摧徒¶
慙五十過况經元二灾白𩬊不可變青陽忽巳回未忘¶
藥褁好㡬見桃花&KR0271;殘編掩黄石虚室生蒼苔故人且¶
共棄王孫誰復哀終歸葛洪井詎上鳯皇臺衰榮置勿¶
論待月酌金罍¶
　　　初夏郊居二首¶
強學不知老索居恒鮮歡誓將從余好山河阻且綿凄¶
凄風雨交四月秋浦寒夕寝不能旦日髙猶未飡念之¶
<pb:KR4e0023_SBCK_002-2a>¶
安所尤通塞固有偏庶無外患及力稼或逢年¶
仲夏桑扈鳴氣清天愈髙新田巳當治南風翼良苗田¶
翁起相戒庶務東作勞豐年諒可必勿爲蔓草交嗟余¶
失路乆竟&KR0018;伊人招屢空亦冝然何日耕東皐¶
　　　乆客始歸寓井西舊宅述懐一首¶
在路日思歸巳倦風水艱前經石門店喜見西南山憶¶
我&KR0004;去郷忽忽三十年兒童盡成老比隣無復存阡陌¶
迷東西甲第空毀垣秋風落古木方池榮夏蓮倐忽驚¶
世換豈獨遇神仙蕭蕭井西宅白晝唯髙眠所欣無維¶
縶貧賤何足歎¶
　　　晨興在殳山作¶
<pb:KR4e0023_SBCK_002-2b>¶
夜雨四簷絶坐待扶桑暾天髙無餘滓初景方晏温黄¶
鸝萃霜木白鴈来寒門所欣居處幽巳忘趨走煩時枉¶
道人過或逢田父言傷哉亂離後衣冠今幾存賦歛日¶
巳亟何地爲桃源結茅向絶境牧豕學公孫¶
　　　錢彦彬抄詩為賦一首¶
好古思古人古詩朝暮讀&KR0831;泊玄酒味和平緑琴曲古¶
人今白骨古意不諧俗巳歎知者稀古淚空滿掬錢起¶
亦敦古其人美如玉昨者忽相過大雪山中𪧐不知破¶
硯氷抄詩夜燃燭諒非鮑謝才可&KR0071;曹劉躅聴之詎能¶
歡舊業且當束¶
　　　對酒懐邵文愽擬東野一首¶
<pb:KR4e0023_SBCK_002-3a>¶
今日忽不樂緑酒徒&KR0313;樽酌酒云觧愁愁生如有根安¶
得二三子促席相與言尚思滄洲地十月花更繁雲隨¶
鶴盖合雪避貂裘温終筵復秉燭歌吹髙堂喧盈盈二¶
八女白苧鶴翎翻月落猶未歸清夜𪧐西園到今題詩¶
處素壁龍蛇昏荆&KR0045;忽雲擾海内俱星奔㫁膓臨濠謫¶
回首頴上屯昔如鷹脫韝竟作駒在轅凄凉城南路甲¶
第今空存瀟湘窓下流三神鎻朱門江險隔秋夣山寒¶
啼夜魂詎忘白璧贈更戀綈&KR0129;恩索居悵無匹落葉滿¶
孤村¶
　　　早春¶
山寒花尚遲雪霽江巳緑懐新感游子哢節喧衆族且¶
<pb:KR4e0023_SBCK_002-3b>¶
同尊爼樂幸免章綬束更擬登前峰青郊可逰目¶
　　　擬出塞曲¶
翩翩荆&KR0045;士結束赴幽州將軍豈樂戰匈奴為我仇巳¶
通大月氏更取烏珠留驅馬白狼北洗兵青海頭歸来¶
飲髙廟庶雪平城羞¶
早從漢捕虜萬里唯一身軍中巳三年苦樂安可陳但¶
見隴底雪不識隴頭春北風利刀劒肌膚皆盡皴天王¶
正&KR0271;邉詎恤中國民¶
　　　赴召留别諸友¶
用世非拙迂白首在山林詩書况乆輟禮樂非所任王¶
事忽相縻遂令違我心迢迢適西道惻惻辭東岑中田¶
<pb:KR4e0023_SBCK_002-4a>¶
澤雉雊古木鶬鶊吟所親亦胡越耿耿辰與參愁来一¶
囬首涕下徒霑&KR0109;終當返田里灌園希漢隂¶
　　　送呉濬仲¶
弱冠知君名五十始逢君南宫託同𪧐十日披清文及¶
我&KR0640;脩繤缺近幽蘭芬兹言歸故郷告别郍忍聞甡甡¶
中林鹿猶能念其群况我同心友去住從此分夜度浙¶
江水朝看天姥雲春禽正　夏木方欣欣安得遂同¶
載歸偶沮溺耘¶
　　　六月十五日夜坐明徳堂一首¶
大火直初昏回飈薦微爽行遵曲池静坐䕃華構敞天¶
髙積隂散水明圓魄上翩翩去鳥迅唧唧砌蟲響胡為¶
<pb:KR4e0023_SBCK_002-4b>¶
京國滯屢乖林壑賞呉中有&KR1052;鱸吾當理歸鞅¶
　　　出都門一首&KR0009;張孟兼主事¶
日落𪧐都門鷄鳴彂淳化城南夜来雨連山色如赭青¶
松夾髙崗烟火通旅舍到家湏十日畬田熟秋稼如何¶
山巨源未知嵇叔夜野鶴終去人疲牛豈勝駕&KR0009;書謝¶
所親吾今老林下¶
　　　辛亥初度日偶成¶
吾坐本如&KR0009;有酒還自酣豈待三冝休巳知七不堪陶¶
泓且當傳孔方安可談觸網𥬇神龜束身悲老&KR0345;倘能¶
從兹去卜宅南山南¶
　　　題盛蒼崖鴈¶
<pb:KR4e0023_SBCK_002-5a>¶
八月鴻鴈来徃彼天南陬前飛倦巳息後至飢相永日¶
落洞庭晚風高彭蠡秋彭蠡多蒹葭逺近彌汀洲&KR0106;恐¶
羽毛損稻𥹭非所謀寒門阻氷雪異郷安可留徘徊念¶
其族天外復千儔身今萬里客肉非九鼎羞愼為弋者¶
𫉬逺&KR0009;征人愁願以海為池上同朱鳳游飲啄全㣲軀¶
不愧波上鷗¶
　　　獨酌¶
行年巳六九𩬊脫身漸羸不及桃李花遽成莆栁衰貴¶
賤必同盡造化寕吾私徒聞王子喬何處求安期區區¶
營丹砂貪生無乃欺今朝欣無事酒熟當自持¶
　　　初冬一首¶
<pb:KR4e0023_SBCK_002-5b>¶
一氣變昏旦洞房風露凄田禽亦已化秋蘭同蒺藜爲¶
客乆成老懐人殊未夷慘慘白日暮迢迢歸路迷世衰¶
不𫉬騁天逺何由稽永思讀書臺言采山中荑¶
　　　孤松¶
青松𩔖貧士落落惟霜皮已羞三春豔幸存千歳姿螻¶
螘穴其根烏鵲巢其枝時&KR0170;過客賞但感愚夫&KR0339;回飈¶
振空至百卉落無遺蒼然上參天乃見青松竒苟非厄¶
氷雪貞脆安可知¶
　　　壬子秋七月一日與郭文伯飲于朱私道竹所¶
　　　是日大雨擬蘇州一首¶
殘暑尚爲厲客坐三四遷青山一雨過虗室夜翛然欣¶
<pb:KR4e0023_SBCK_002-6a>¶
與公子酌語𢍆中頗宣雖無絲與竹庶罄賔主懽所貴¶
相知深豈惟懐一餐尊浮玉粒膩炬拆金葩圓厭厭詠¶
露斯㑹靣良巳艱天明即鴻燕西望獨悁悁¶
　　　擬東野一首¶
破屋夜通月霜氣刀稜稜病骨不受寒卒&KR0010;仍無繒殘¶
燈吐復翳僵臥如凍蠅事業慚蒸沙文章空鏤氷巳失¶
&KR0038;士意頗爲年少陵長歌獨慷慨坐候東方升¶
　　　送錢公擇還象山¶
金陵一杯酒送子歸海隅五月南風正荷花滿鏡湖登¶
堂酌春酒上奉𩀱親娱但惜千里别莫贈鮫人珠雖同¶
天地間一旦呉越殊皎皎渥洼子翩翩丹穴雛悵然不¶
<pb:KR4e0023_SBCK_002-6b>¶
得從逺望白雲孤¶
　　　題𦗟雪齋擬孟郊一首¶
霆轟急雨瀉石闘衝波盪百族巧鳴春絡緯催秋紡詎¶
知空山夜聴雪乃眞賞病骨僵如蠅殘燈掩虗幌積玉¶
呈幻質潜韶泄㣲響一氣變鴻濛五音歸愡恍神清巳¶
無夢理悟寧有象苦寒不可禁更被王恭&KR0769;¶
　　　夢游澄林¶
我夢游澄林方舟㘴垂釣一水窮縈廻三峰𨼆奔陗娟¶
娟碧篠合灼灼朱葩耀殘雨趂回風㫁雲通返照林昏¶
野老炊溪動寒女漂平生愛桃源何年陟員嶠永慚白¶
𩬊滿起應¶
<pb:KR4e0023_SBCK_002-7a>¶
金門詔猶思洗藥處空歌採菱調一鶴巳興譏九龍那¶
免誚覺来復京華語兒成一𥬇¶
　　　楊貞婦王氏詩(并引)¶
　　　　天合金沙里女王静安年十七歸同邑楊伯¶
　　　　瑞伯瑞爲樞宻院㫁事官未幾死于兵静安¶
　　　　守節不嫁權貴爭求之至㫁𩬊至自剄不殊¶
　　　　余讀其傳而悲之爲賦四章以明其始終云¶
石上有琅玕孤生何猗猗婉彼深閨秀𥬇語間且儀榮¶
華諒未晚芳㓗當自持玉鏡一朝委相求豈無媒氷泮¶
時當歸遥峰翠新拂行行别父母遂居君子室君子官¶
巳崇新歡鼓琴瑟如何事前驅中道永相失東家有宋¶
<pb:KR4e0023_SBCK_002-7b>¶
玉西家有王昌皆知慕明艶詎忍隳大綱露多焉能汚¶
江永不可方貞心耀白日峻節厲秋霜泣淚欲成河捐¶
軀遂如墓寕同陌上花誓比山頭樹織綺獻秋功條桑¶
事春務向非厄彊暴豈知金石固¶
　　　送王公勉赴沁水教諭¶
清商隕一葉白下未知秋倦鳥息高䕃潜魚依弱流君¶
子方北首山河阻且脩&KR0010;夕衣盡緇驅車良未休我無¶
𩀱明璫何以結綢繆悵焉隔千里白雲空悠悠¶
　　　題金徳俊葵軒¶
結廬在林屋所欣知者稀南風應㽔賔我圃日芳菲&KR0018;¶
杖觀其生草多露滿衣有葵獨傾陽豈願回清輝清輝¶
<pb:KR4e0023_SBCK_002-8a>¶
雖不照物性諒無違¶
　　　禮部員外張惟中七月十二日暮歸賦詩八韻¶
　　　和者自尚書牛公以下凢若干人夫漢謡魏體¶
　　　互有不同巧於狀物者過麗切於言志者&KR0106;直¶
　　　惟中退食之頃率尔成章且不以私而忘公情¶
　　　與景俱至巳予因續衆作之後瓦器不足以諧¶
　　　空桑也¶
秋至星火流病覺中&KR0010;劇成均沗分教才非一狐腋日¶
入欣暫休野老&KR0137;争席清談雜虚無以永風月夕百年¶
㑹有盡冨貴非所適鳴虫亦知候倦鳥思假息脫&KR0227;巳¶
童然如何拘百役酒醉不復言道固存目擊¶
<pb:KR4e0023_SBCK_002-8b>¶
　　　秋懷¶
露下百草變凄凄天地秋亦如中年客玉顔安可畱山¶
鳴迅商激水涸行潦收恩方改團扇意復存弊裘梧桐¶
葉盡脫孤雛夜啾啾光景忽巳逝感之𩀱涕流¶
黄鶴日千里潜魚必深池蠢兹橘中螙化蝶俄天飛翩¶
翩苦不巳倐忽膠蟊絲兩翅既摧折何日回枯枝非才¶
慎所處富貴亦何為且盡一杯酒物我共忘機¶
　　　題畫竹¶
　　　　太史公紀渭川千畒竹此圖僅&KR0313;尺而逺意¶
　　　　不翅千畒觀其毫枝𩬊葉歴歴可見於秋烟¶
　　　暮雨外筆法視古亦精巳寓目乆之遂起余¶
<pb:KR4e0023_SBCK_002-9a>¶
　　　　兩山之興徑欲買舟歸臥其所云賦詩一首¶
市朝非素心林壑𢍆玄賞讀書甘寂寞宻竹更蕭爽衝¶
人虎豹經閉户蠨蛸網寒梢朽不蠧野笋苞初長風生¶
回鶴夢月出聞𤠔響如何猶戀禄厩馬存病顙相期結¶
二仲兹焉共来徃¶
　　　送黄仲篪上官檇李¶
嚴霜戒秋杪百草俱巳衰子别何匆匆一尊&KR0147;共持今¶
晨白門道後夜滄海湄長歌獨慷&KR0099;徤歩何逶迤古来¶
聲利&KR0163;日出紛火馳進非才不任退亦分所宜吹竽我¶
豈濫售璞人皆&KR0339;峻莭當自厲坦途方在兹從容有新¶
語千里𢠢相思¶
<pb:KR4e0023_SBCK_002-9b>¶
　　　次韻張師廣助教登雨花臺一首¶
行行出城南登高望三丘雉堞壯天居宫殿若雲浮星¶
分斗牛野水合江漢流蒼然淮上山聚米當馬頭氣巳¶
無朔漠人今冠中州慷慨憶當時逺近&KR0271;朱樓仙人翠¶
羽帳王毋珊瑚鈎貂蟬靄七貴車馬&KR0025;五侯光輝互照¶
耀意氣何綢繆¶
皇威復禹跡風氣移&KR0189;陬千屯夾虎士萬斛回龍舟將¶
軍衛霍功相園房杜謀我来覧奇觀發興属清秋巳將¶
凾谷並遂與洛陽侔所悲迫衰謝&KR0170;汜安可留目送桃¶
葉逺水深鳬鴈洲清談哂諸老匡時忘逺猶庶窮八極¶
曠𢠢此千里游¶
<pb:KR4e0023_SBCK_002-10a>¶
　　　題朱孟辯層巒圖¶
疊嶂何崔嵬逺近皆可數不學王宰遲棄墨如棄土林¶
藏風雨黒石戴氷雪古初疑造化鍾已&KR0116;精靈聚遥思¶
兩山下流泉細通圃茅屋今何如人去苔生户¶
　　　送盛孔昭赴淄川丞二首¶
天寒北風利有客赴臨淄臨淄古大&KR0038;山川何逶迤小¶
白相夷吾尊周攘四夷田單守即墨一日走燕師二子¶
不復見名今千載垂為我弔精魄伯功未可卑¶
魏有徑寸珠守境無檀子照車十二乗何如照千里世¶
乏威王賢孰知天下士所以飯牛兒商歌中夜起徒求¶
南海産半觸蛟龍死異才何代無紏紛今可理¶
<pb:KR4e0023_SBCK_002-10b>¶
　　　題上虞栁機仲朝暉軒¶
日車上搏桑曈曈雞子黃遥夜忽復旦仰瞻有啓明征¶
夫起當發宿鳥號且翔城郭互參差曲户通天光空照¶
堂中人豈銷𩬊上霜竹枝自垂䕃萱草亦&KR0045;芳此心諒¶
巳短此恩一何長欲報固無極念之安可忘¶
　　　雨中漫興¶
端居少賔客鳥跡徧堦除夏雨復兼旬衆木青扶踈金¶
石何必陳此樂當何如永懐漆園吏相去千載餘萬物¶
雖一體忽若胡越殊久苟不知我我豈能知魚¶
　　　臨川饒孟持所居西軒有先大父所植杏一株¶
　　　今百年矣幸不剪於兵火因築亭于旁名杏庭¶
<pb:KR4e0023_SBCK_002-11a>¶
　　　云宋景濂作賦予賦詩一首¶
結構非壯麗可以樂晨昏仰䕃百年樹深蟠千&KR0010;根粲¶
粲朱葩敷離離青子繁秀出風烟表潤含雨露痕戎馬¶
方縱横境内悉崩奔桃李摧為薪荆&KR0068;翳高門榮華諒¶
難恃尚見文獻存未擬匡山田詎論曲江園讀書絃素¶
琴命客置芳尊永言益封植祖德慎無諼¶
　　　擬古¶
荆山一何高上與天門通猶聞産玉處吐氣成白虹縣¶
蔾混燕石世巳無國工琢之懼不完不如在石中卞和¶
恥再刖玉亦悲無窮吾今死抱璞庶以全其躬¶
　　　晚眺¶
<pb:KR4e0023_SBCK_002-11b>¶
極目登高丘秋高淮泗平淮泗東南流故繞鍾離城東¶
京昔䘮亂英雄紛戰争殺人及雞犬曠野寂無聲悠悠¶
千載下復見新人耕魏公今何在銅臺春草生公路家¶
中骨豈憂王室傾北海固為豪平原安可輕時㢤有屈¶
信漢道再昌明¶
　　　古意三首¶
春風天上来滿城紅與𬗋如何朝暮間飄落随流水堂¶
前兩冬青霜雪猶不死向来三月時誰言及桃李¶
對酒發長歌歌長苦難續浮雲空自行白日安可逐黄¶
河走東海千里&KR0138;一曲柰何人之心頃刻有翻覆¶
六國多好士堂上各三千所親苟不慎禍福&KR0106;相因李¶
<pb:KR4e0023_SBCK_002-12a>¶
園賊黃歇馮驩復田文種桃得秋實蒺蔾徒刺人¶
　　　六月一日至臨淮夜𪧐方文敏東軒¶
北斗分四時&KR0106;星自昏曉如何百年客貴賤俱擾擾酒¶
酣虗室臥雨絶四山悄道㝠天地廣身在風露表六合¶
一何大毫芒未為小宅神惟寂寞適意忘&KR0414;繞朱絲竟¶
誰賞白𩬊今巳少永期江湖居相親有魚鳥¶
　　　送張思廣歸平陽¶
十月天地閉北風河巳澌送子千里道太行極崔嵬日¶
暮歸鳥疾雪深蒼兕&KR0967;酌以一巵酒為浣身上衣伐木¶
還重賦白駒不可維悠悠南北岐惻惻勞我思¶
　　　分題送友得忠孝廟¶
<pb:KR4e0023_SBCK_002-12b>¶
丈夫死殉國於道詎非宜烈烈卞侍中忍顧王室危梟¶
獍敢爲逆我師焉可支躍馬嬰其鋒以&KR0079;充虎飢苦戰¶
既不旋有子亦從之精忠貫日月未慙馬革屍至今石¶
頭下尚使行人悲欝欎冶城山秋風吹古祠送客逺相¶
過慷慨傷我懐當時諸老臣清談竟何爲酌酒酹英魂¶
忠孝以爲規¶
　　　池河驛¶
早發紅心驛日暮𪧐池河百里無人烟狐兎馬前過山¶
明見野火溪淺通㣲波却立時躑躅前登益嵯峨北風¶
何蕭蕭塵埃衣上多下馬留信宿對酒一長歌¶
　　大槍嶺¶
<pb:KR4e0023_SBCK_002-13a>¶
巍巍大槍嶺羊腸盤九曲深林野雉雊短草豺虎伏行¶
人疲不進𢡖慘對僮僕下得仙居澗始復就平陸一株¶
羅浮花春深粲如玉五年悵不見今日開我目¶
　　　滁陽驛¶
群山繞滁州城郭帶林壑豈惟居人稠遂使游子樂苜¶
蓿青滿野羊馬盛幽朔固知¶
英雄主四方歸大略回視清流關徃事殊可薄新花寒¶
未開細雪春猶落且持一斗酒獨與故人酌¶
　　　猛虎行¶
有虎有虎在彼中野高歩風生何物敢侮以比直臣獨¶
立無與前稱長孺後載文舉亦有埋輪復聞破柱為時¶
<pb:KR4e0023_SBCK_002-13b>¶
所憚豺狼氣沮柰何今人使我懐古¶
　　　李氏三節婦行(并序)¶
　　　　隴西李子平氏子茂德聘同郡張氏女年十¶
　　　　八歸李氏生子庸甫六&KR0010;而寡舅姑憐其少¶
　　　　也欲嫁之使左右風之即引刀欲斷𩬊以見¶
　　　　志乃止茂德之弟仲德亦蚤卒其妻張氏年¶
　　　　二十有八生子慶方齓亦誓不再適從弟希¶
　　　　賢妻陳氏二十有四希賢卒時其子度方孕¶
　　　　四月一門三婦以貞白聞而庸既長好學仕¶
　　　　元至正間累官至同知濟南路總管府事推¶
　　　　恩贈父將軍同知益都路總管府事隴西郡¶
<pb:KR4e0023_SBCK_002-14a>¶
　　　　伯母封隴西郡夫人再調關襄宣慰階中奉¶
　　　　大夫而夫人始卒年五十有六¶
　　　　大明革命洪武初辟庸為司農主簿四轉至¶
　　　　嘉興府知府所至嚴而不殘夫人之教為多¶
　　　　至今滄洲父老猶能道之可見家法有素而¶
　　　　𨵿於世教之大如此為賦三婦行以俻太史¶
　　　　氏所采云¶
赫赫隴西傑奕葉何光輝一門見三子不同鄉里兒三¶
婦名家姝玉貌長蛾眉大婦居中堂夜織流黃機中婦¶
具朝飡泉出江魚肥小婦二十餘金刀新製衣青松與¶
女蘿百&KR0010;欣相依未及白頭日𩀱鳯俄分飛入房洗粉¶
<pb:KR4e0023_SBCK_002-14b>¶
黛豈復施珠璣盤龍掩明鏡寡鶴琴中悲生既不同室¶
死則湏同歸鴻鴈猶有信婦道安可違殘燈冬夜長素¶
月光徘徊共績還共語白玉當不灰有子官巳高少壯¶
忽復衰丈夫少氣節恒懼白刃威女子乃如此鹽山同¶
巍巍¶
　　　四月十日兒子翺䎘来鳯陽留一月遣歸因令¶
　　　早營草堂殳山下為止息之所云¶
老病不得歸獨䖏常戚戚二子江南来眼暗初末識生¶
常戒垂堂肌肉如雪白一月長途間海風吹盡黑買酒¶
為相勞問荅向中夕迢迢漢陽簿春来断消息阿寍在¶
母傍頗知工翰墨艱難且撥棄倐使沈憂釋𫠦愧無㝎¶
<pb:KR4e0023_SBCK_002-15a>¶
居百&KR0010;半為客經營湏及早尚愛龍湫僻况近讀書臺¶
雲銷四山碧泉深出丹砂地冷多琥珀既非匡世資庻¶
遂陶阮逸良辰戒僮僕匆匆又南北五月方欝蒸日氣¶
成霞赤出入非𫠦冝川陸慎𫠦厯惜别豈無淚向汝難¶
再滴秋江有鱸魚當掛具淞席¶
　　　述懐¶
浩蕩三十年如萍&KR0009;滄海起為太學師一日&KR0045;光彩迢¶
逓赴¶
中都送客紛雲藹名慚相國知禮感¶
親王待俳佪未淂去忽復朱顔改¶
詔許江南歸青山草堂在放浪黄牛村猶瞻金馬門適¶
<pb:KR4e0023_SBCK_002-15b>¶
性詎非樂捫心空自論田翁四五人共忘卿相尊把酒¶
酹殳基白石今猶存天寒落松影&KR0010;乆生苔痕試求金¶
光草超然事幽討依稀頋况臺𡨜寞錢王道東門歎黄¶
犬稅駕胡不早長歌歸去来吾&KR0025;鹿門老¶
清江貝先生詩集&KR0195;之二¶
