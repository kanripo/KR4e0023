# -*- mode: mandoku-view; -*-
#+TITLE: 淸江貝先生文集
#+DATE: 2015-09-11 16:32:53.583976
#+PROPERTY: ID KR4e0023
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0403-028淸江貝先生集-卷第二十八.
<pb:KR4e0023_SBCK_028-1a>¶
清江貝先生文集卷之二十八¶
　中都藁¶
　　唐宋六家文衡序¶
唐宋文衡總三百三十篇天台朱伯賢氏之所選也文不止於¶
此而特約之爲學文之法如物平於衡有不得而高下云嗚呼¶
形氣相軋而有聲而聲出於人者爲言雷霆之擊非不烈也海¶
濤之升非不大也笙竽琴瑟之奏非不和也皆莫過於人之純¶
聖人之經又純之至也故歴千萬世之乆雖善於言者惡能儗¶
而爲之㢤戰國以来孟軻楊雄氏發揮大道以左右六經然雄¶
之去孟軻其純巳不及矣降於六朝之浮華不論也昌&KR0058;韓子¶
倡於唐而河東栁氏次之五季之敗腐不論也廬陵歐陽子倡¶
於宋而南豐曽氏臨川王氏及蜀蘇氏父子次之盖韓之竒栁¶
之峻歐陽之粹曽之嚴王之㓗蘇之愽各有其體以成一家之言¶
<pb:KR4e0023_SBCK_028-1b>¶
固有不可至者亦不可不求其至也予甞讀之若原道原毀由¶
孟軻之後諸子未之能及至宗元守原議桐葉封弟辯鑿鑿乎¶
是非之公使聖人復作無以易之其他馳騁上下先後相發誠¶
樂之而不厭信言之異乎雷霆海濤笙竽琴瑟氣與形之相軋¶
相成者矣世之狃於所習茍趍一時之好者既不足以語此或¶
知師古為事者又梏於昏愚怠惰而不暇進其閫奥焉此予之¶
所深痛也伯賢工文三十餘年寔倍於予其定六家文衡因損¶
益東莱吕氏之選將刻諸梓使子弟讀之而曽曲阜所作四篇¶
則采前人所遺以附南豊之後其用心可謂勤矣間嘗挟之過¶
予成均與之商&KR0192;累日且俾序其首予何敢為之妄議邪抑甞¶
聞儒先君子之論文者務合於道非徒以其詞高一世為工也¶
若六家者雖於道有淺深皆本諸經為&KR0003;鏟駁而復純於此求¶
之其至於古無難者是伯賢之志也若夫振起於下不為蹈襲¶
<pb:KR4e0023_SBCK_028-2a>¶
固有望於絶人之豪傑豈専取乎文衡也哉洪武九年&KR0010;在丙¶
辰春正月七日將仕佐郎國子助教檇李貝瓊序¶
　　潜溪先生宋公文集序¶
翰林侍講學士金華宋公景濂自少以文雄一時人不逺數千¶
里求之殆徧於中國四夷矣其居青蘿山所作者曰潜溪集其¶
在朝所作者曰翰苑集潜溪集凡若干卷故翰林承&KR0562;歐陽文¶
公爲之序而翰苑集復萃記序碑銘表傳雜&KR0003;𨤲爲前後續别¶
四集云予嘗讀而好之浩乎莫窮其所至乃撫卷而嘆曰文章¶
經國之要也豈直一藝而巳哉而與時升降其變不一在唐則¶
宗昌&KR0058;韓子在宋則宗廬陵歐陽子韓子之文祖於孟子而歐¶
陽子又祖於韓子皆所謂傑出於千百者也元初姚文公以許¶
氏之學振於北方下至天暦至正間又有蜀虞文靖公金華黄¶
文獻公亦若韓子之在唐歐陽子之在宋矣然文靖公之放言¶
<pb:KR4e0023_SBCK_028-2b>¶
極論縱横無窮其氣&KR0395;莫敢迫而文獻公之不失凖繩卑不可¶
𨺚而高不可抑也大抵先秦兩漢以来聖人之經汨於諸子道¶
固晦而未明也故各騁異同之&KR0003;以夸耀一世恒病其駁而不¶
純及宋周程朱子大發其閟是非邪正奚趐黒白之形而後之¶
立言者由是求合於道亦既無弊矣又惜蓄之無源而徒剽&KR0060;¶
陳腐支離蔓衍之爲工孰知其去古逺而益抏不亦悲夫公自¶
五經子史靡不通究其造理也精其攷事也博故發之於文章¶
悉鏟近習之陋學者翕然師之¶
國朝龍興遂以布衣登侍&KR0025;之選歴十餘年凢大制作大號令¶
脩飾潤色莫不曲盡其體實與虞黄二公相後先巳雖然虞黄¶
二公属重熈累洽所以黼黻一代之盛者爲易今¶
國家肇造之時將昭武功而宣文徳以新四方之觀聴使知¶
大明之超軼三五豈不爲難乎嗚呼正聲勁氣充塞宇宙星辰¶
<pb:KR4e0023_SBCK_028-3a>¶
河漠山川草木風雨雷電&KR0017;神變化龍跳虎躍雖極瑰詭竒絶¶
之觀惡足以喻其巧邪昔公之總脩元史也子𫉬預編繤之列¶
熟其議論&KR0026;其儀矩非一日矣故知公為深而望公為重輙為¶
之&KR0003;如此尚俟知言於後而非䛕其𫠦好云¶
　　扣角集記¶
扣角集者前翰林脩撰姑蘇申屠仲權之所著也仲權與予同¶
學於鐵厓楊公門𠕅試有司不中即棄去舉子業洪武三年徴¶
至¶
京師草喻蜀書稱¶
旨擢為侍&KR0025;官未幾病免&KR0010;餘復謫濠上治田之暇輙肆意文¶
辭前後凢若干卷酒酣誦之扣角以為莭云八年春于分教¶
中都生手其編来見且言土鼓之音不諧於匏竹藜&KR0245;之味孰¶
與於太牢顧欲希世之所好而莫恤一世之所病可謂至愚雖¶
<pb:KR4e0023_SBCK_028-3b>¶
然惟子知吾乆子盍序吾集乎予愛而閱之累日乃為之歎曰¶
何其富也抑甞論文之升降不繫乎時而繫乎其人方仲權奮¶
於布衣進退人主之前人皆以為寵也而無異洞庭林屋之時¶
至不合而斥混於田夫野老人又以為辱也亦無異玉堂天上¶
之貴視彼之驕&KR0313;於既逹沮䘮於困阨者相去奚翅萬萬哉故¶
見之大篇短章和平古淡無哀傷怨懟之辭如此繇是反復古¶
今而辯之&KR1108;戚當東周之衰齊小白以諸侯伯中國不得與一¶
時賢智之士如夷吾者同升而栖栖牛下悼堯舜不逢長夜之¶
未旦悲歌慷慨未能安於貧賤而失之激矣既舉於齊亦不見¶
輔主之功如夷吾焉仲權之居田里豈將&KR0060;比於戚而一談一¶
詠莫非真樂之所在則其跡雖同而心寔異也嗚呼戚之託於¶
音也幸而有知之者傳之數千載之下不與風花霜葉俱腐惜¶
無知仲權於今日而至音至味孰有以察之土鼓藜羮歟然仲¶
<pb:KR4e0023_SBCK_028-4a>¶
權未始求人之知類戚之於齊也予故發其意以冠于首云¶
　東呉先生文集序¶
古昔君子之立言其亦有不得巳者乎孔子曰予欲無言孟子¶
曰予豈好辯哉則其為書者莫非憂世而作若諸子好為異同¶
祈勝於人者言雖繁而道益晦固不足貴矣余讀東呉先生五¶
論得失辯邪正論而&KR0055;取之焉世之講春秋者非一胡文定公¶
謂聖人以典禮命討之權任諸巳而於諸侯或進或退示一王¶
之法樸郷吕氏則以聖人作春秋以尊王豈專進退諸侯哉二¶
家各伸所見而有不同如此而先生盡發胡氏之&KR0003;以斥吕氏¶
之非亦豈有所左右邪孔子盖曰知我者其惟春秋乎罪我者¶
其惟春秋乎而范寗亦以一字之褒寵踰華衮之榮片言之貶¶
辱過市朝之撻則聖人進退諸侯無疑顧一時窮經之士弗之¶
攷耳至於佛氏倡禍福以恐人而天下靡然向之唐宋諸儒攻¶
<pb:KR4e0023_SBCK_028-4b>¶
之不能勝降於元季而其徒尤熾矣先生極論邪正於風&KR0025;瀾¶
倒之餘其為扶𣗳世道何如也盖所謂不得巳而言者使春秋¶
之大義既明中國之人心無惑吾可以忘言矣嗚呼抑豈淺之¶
為儒者所及哉余来¶
中都數&KR0025;其子禮部員外伯宗游𫉬見所編遺藁無慮數百篇¶
喜其無險恠之病而有紆徐曲折之𫝑而二論尤可觀也周子¶
曰文所以載道也輪轅飾而人弗庸徙飾也况虚車乎若先生¶
之文非載道者歟庶傳之天下後世不為炲朽蟳㓕必矣故序¶
以&KR0227;其首先生名儀字明善姓呉氏甞薦於有司性不樂仕自¶
號東呉子其卒也翰林承&KR0562;金華宋公景濂為志其墓云¶
　貝氏族譜序¶
貝之得姓莫詳其所始惟唐杜茍鶴有贈貝處士詩而不紀其¶
名以時考之大率十有餘世矣曽大父珪在宋理宗時由蘇徙¶
<pb:KR4e0023_SBCK_028-5a>¶
秀樂崇徳之高壤遂占藉為崇徳人至大父謙少遊太學補上¶
舎及歸元曰吾不能事二姓矣即浮沉郷里中生二子卒瓊十¶
四五時𫉬聞諸先人而識之既長䂓録而為譜越四十年宗族¶
無可問者盖大江以南為清河之貝&KR0379;一二而己今懼其益久¶
益忘乃自曽大父而書之云嗚呼天下之士恒病代無顯者譜¶
&KR0025;而廢以為不必為譜也然譜以着其所出詳其所繼而綴骨¶
肉之恩非徒夸耀爵位為人之羙觀也且或盛或㣲或絶或續¶
此固𫝑之使然尚可言哉吾幸&KR0170;先人教託名士籍苟徇世俗¶
所病而不為則終無為之者故自大父之前遠而不能知者不¶
必求以實之大父之後近而不得畧者必將舉而書之蘇文公¶
曰觀吾譜者易直子良之心可以油然而生矣是心也天下古¶
今所同非一人之私也故以為言是知蘇氏之譜豈佚於前而¶
始於此歟此吾放於文公殆非過也惟伯父二子曰仲禮仲羙¶
<pb:KR4e0023_SBCK_028-5b>¶
於次為長而仲禮早卒一子璹去依外家居呉江慶弔不通娶¶
某氏生子某亦莫知之而仲羙二子業田以衣食復遷於石門¶
西五十里為吾後者遡流徂原不昧其始庶幾𤓰&KR1705;葛藟之意¶
得以續而無廢焉有能大吾宗者當存而為勸或汚吾宗者必¶
削而為戒¶
　　縠江漁者詩序¶
太末之徐盖出於偃王歴秦漢至今若干世凢數千年或仕或¶
𨼆皆有稱於時初徐在春秋國於淮北後為呉所㓕而章禹奔¶
楚越之有徐者豈宗族散居其地為立廟龍丘以祠偃王歟事¶
見昌&KR0058;韓文公記由是知其雖失地與民而子姓蕃衍如此呉¶
卒以兵剪䘮如子西其終不逺之言使太伯之祀遂絶則一時¶
强弱無足計者而得失較然可考焉其為天下後世&KR0101;亦明巳¶
余甞聞三衢人言有復禮者敦朴有學自託為縠江漁者欲見¶
<pb:KR4e0023_SBCK_028-6a>¶
之未果洪武五年秋校文浙江復禮亦迫有司命起與九府之¶
士俱遂以明經預四十人之選故益異之及為國子助教始識¶
於¶
亰師時潁上方立學官遂用為愽士員或者惜其蓄而不施猶¶
千里於鼓車也今年春来謁余成均且求言以申其業漁之志¶
既重偃王之後多賢才復禮又傑然特出將與前後相望乃眷¶
眷不忘山水之樂殆非世俗之所可及者苟反乎漁亦當&KR0025;之¶
縠江尚友子𨹧志和之徒一卒吾天年又奚慕彼之寵榮聲利¶
哉然未有能知復禮者故書以贈之復為詩四韻系其後云詩¶
曰¶
大魚重千金小魚細於針小魚不可食大魚亦復深扁舟随海¶
翁朝暮縠江潯區區豈在魚庶以適吾心¶
　　瓊臺集序¶
<pb:KR4e0023_SBCK_028-6b>¶
滄海之涯赤城之麓有學道者甞製瓊臺法曲十年而始成其¶
音律之和可以合於鈞天九奏乃率弟子按之玉霄峰頂出神¶
魚下玄鵠&KR0017;神恍惚而至也信非人間世俗之樂所能侔者焉¶
欲往而求之其人巳化千有餘年而其詞亦已佚不存矣又安¶
得天才雋㧞如長庚仙人者起而補之乎且將訪之四方冀其¶
有遇也適来¶
中都㑹李廷鉉氏因出其所著蘆軒藁語竒而意深大抵出入¶
法曲之遺將續其響於既絶誠不易得也余聞&KR0733;鉉以彭城郡¶
侯桂巖之孫謙善處士君敬之子而甞受業於森碧先生孟公¶
之門一時薦紳多稱之近謫居潁上奪其山水之樂土而置之¶
狐兎之墟失其綺䊵之貴㳺而混於樵牧之賤宜其壹欎無聊¶
不能一朝居也乃能肆意於詩籠絡萬象入於肺腑可謂不以¶
貧賤撓其中者歟熟玩是編無慮數十百篇其五言七言近體¶
<pb:KR4e0023_SBCK_028-7a>¶
必擬杜甫其歌謡樂府必擬李白嗚呼志亦勤矣余甞謂詩至¶
中州㮣乎無足論者而乾坤清氣恒靳於人如此苟得之則發¶
為麗藻使千萬人攻之而不足吾獨&KR0025;容為之而有餘抑可畏¶
巳夫越二年復見余求書其首既喜而不厭遂復題之曰瓊臺¶
集俾覧者知東南猶有&KR0002;人而無誚山中之寂寥云¶
　　胡氏復姓序¶
復姓正也而胡士安氏越三世而始復焉初士安始祖昌翼實¶
唐僖宗之子朱温篡唐去而避居徽州之婺源考水因别姓為¶
胡至後唐以明經舉人號明經公沒而建祠於郷元延祐間賜¶
額為明經書院云七世祖諱衛字元忠為宋國子助教距明經¶
公九世矣六世祖諱民獻號瑶碧居士五世祖諱次夔字舜彰¶
高祖諱楫字用之娶墠上張氏楫蚤卒張氏依其弟通判某居¶
宜黄卒葬于宜黄有一子諱權字茂叔則曽祖也以㓜孤落魄¶
<pb:KR4e0023_SBCK_028-7b>¶
寓錢唐者久之二十餘歸婺源依大族王氏居遂冒姓爲王茂¶
叔生子炤字英之有子五人長諱坊字元禮以文章氣莭重於¶
東南郷人往往猶能誦其詩次諱壎字仲肅條分葉布號雲屋¶
先生仕元官至台州路府判實生士安焉將終呼士安而囑之¶
曰胡氏自明經公以来綿綿延延歴世二十爲徽之望族吾祖¶
以迄于今始紊其姓而吾籍在天官難於變更此其怏抰不足¶
者故甞自著譜系其始終可考也吾死汝亟復之士安泣受命¶
惟謹至¶
大明洪武七年起爲定逺教諭明年余分教¶
中都遂来求書而爲之序余乃欺曰古之復姓者非一若范文¶
正公之去朱歸范是也然其初&KR0025;毋適朱氏故其冒朱猶有可¶
言者今胡之爲王則無所因也又不得與文正比其失在於茂¶
叔而仲肅襲而不易也今士安之復于胡庶幾不昧水木本原¶
<pb:KR4e0023_SBCK_028-8a>¶
之義哉然文正身請於朝而復之為易而士安復於三世之後¶
為難人亦以此疑之嗚呼氏族必本其所出有不可得而亂者¶
義苟當復孰計其逺近邪此固無足疑者矣於是乎書¶
　　求我集序¶
故處州路儒學教授四明鄭公覺民所著求我集人皆稱之乆¶
閟不出余間得於其子臨淮教諭千實乃為之歎曰何其富邪¶
豈天既嗇其位使獨豐於文也代之工文章家非一矣高者好¶
新其&KR0003;泛&KR0145;戰&KR0038;䇿莊老之書論高逺而欲窮乎神論詭誕而¶
不根于經以是為古固不合也下者不出尋常之見蹈襲唐宋¶
諸家支離以為愽骫骳而無氣讀之使人欲臥以是為古又未¶
至也公既蓄於中而發於外理明辭逹若川之紆餘曲折而驚¶
濤駭浪怱激而横驅若山之平衍四出而層巒疊嶂却立以争¶
雄且無所論二者之失玩之益久益竒斯為文之古者歟公生¶
<pb:KR4e0023_SBCK_028-8b>¶
元大徳延祐間時方以科舉取士甞一試有司不中即棄去舉¶
子業搢紳之士累薦於大府僅授一郡博士亦不赴而家卒其¶
清苦之節尤人所難及者至正中太守王元常議行郷飲酒禮¶
公與同里王叔載共定其儀習而行之觀者歎息謂復覩紹興¶
之舊盖其學極該博自𡊮楊而下皆推公一人而文特緒餘而¶
巳雖然逹而在上以行道為心窮而在下以立言為事觀其言¶
可以知其道也孰得以優劣論之哉千實既𩔖而成編凡志序¶
碑銘書䟦若干卷古體歌行五七言詩若干卷懼其磨㓕晦蝕¶
於後也將鋟諸梓求余序以冠其篇端於是乎書¶
清江貝先生文集卷之二十八¶
